---
uuid: 91182c9d-beea-46bd-9a70-54777e621ce7
doc_type: smart_block
source_file: 1-AllDocuments (22).pdf
authority_level: SECONDARY
block_type: FULL_DOCUMENT
taxonomy_root: DOMAIN_OBJECTS
taxonomy_branch: ARTIFACTS
scope_context: GENERAL_LEGAL
suggested_phase:
- general
topic_tags: []
entities: []
tags:
- n22
- alldocuments
- full_document
---

Upphandlingsdokument
2023-11-09

Upphandlande organisation
Inera AB
Janina Benckert Upphandling
E-klient - plattform
Publicerad 2023-11-09 10:38
Sista anbudsdag: 2023-11-22 23:59

Symbolförklaring
Texten ingår i annonsen
Texten ingår i kvalificeringen
Texten kommer att ingå i avtalet
Texten kommer att publiceras i avtalskatalogen
Texten/frågan innehåller krav som måste uppfyllas
Texten/frågan innehåller ESPD-krav
Frågan är viktad och ingår i utvärderingen
Frågan är viktad och ingår i utvärderingen
Frågan ställs endast upplysningsvis
Frågan besvaras av upphandlaren
Frågan är markerad för särskild uppföljning

1. Avropsförfrågan
1.1 Avropsförfrågan avseende E-klient - plattform
1.2 Upphandlande myndighet
Inera AB
118 82, Stockholm
Organisationsnummer: 556559-4230

1.3 Om Inera AB
Inera är ett aktiebolag som ägs av regioner, kommuner och SKR Företag. Uppdraget är att skapa förutsättningar för att digitalisera välfärden, genom att förse ägarna med gemensam digital infrastruktur och arkitektur. Inera ska alltid arbeta för invånarnas bästa. Läs mer på www.inera.se

1.4 Bakgrund om uppdraget
E-klient är en tjänst som erbjuder stöd och verktyg kring hantering den digitala arbetsplatsen inom offentlig sektor i Sverige. Idag hanteras över 400 000+ IT-arbetsplatser med verktyg som utvecklats inom tjänsten. Våra kunder är Sveriges regioner och kommuner men även universitet, myndigheter och andra offentliga verksamheter. E-Klient utvecklar verktyg, tar fram riktlinjer och rekommendationer samt gemensamma strategier inom området den digitala arbetsplatsen.

Inom eKlient är målet att skapa en så användarvänlig IT-arbetsplats som möjligt. Detta genom att effektivisera för den personal som administrerar och underhåller IT-arbetsplatsen genom att uppnå ökad tillgänglighet för användarna.

E-klient utgår ifrån Ineras kontor i Lund.

1.5 Avropets omfattning och innehåll
Detta är en avropsförfrågan avseende ett resursuppdrag, som genomförs med förnyad konkurrensutsättning enligt Adda Inköpscentrals ramavtal IT-konsulttjänster 2021, projektnummer 10539 (Ramavtalet).
Uppdraget omfattar ett konsultteam bestående av fem (5) olika specialistroller inom Microsoft kompetenser som både enskilt och som team förväntas bidra till tjänstens upprätthållande och vidareutveckling.

Avropets värde för samtliga konsultroller per avtalsår beräknas uppgå till 6 000 000 SEK. Det är ett uppskattat värde och Inera garanterar inte några volymer och beloppet kan både över och understigas.

Samtliga villkor i Ramavtalet ska gälla för denna avropsförfrågan. Förfrågan sänds ut till samtliga leverantörer som är antagna på Ramavtalet, Avropssvarsområde G; Skåne län, Blekinge län och Kronobergs län.

1.6 Avropsförfarande förnyad konkurrensutsättning
Detta är ett avrop som genomförs som förnyad konkurrensutsättning på ramavtal IT-konsulttjänster 2021, projektnummer 10539 (Ramavtalet). Inera kan inom ramen för detta avrop eventuellt tillämpa förhandling. Avropet ska besvaras i enlighet med angivna kriterier i detta avropsunderlag och tillhörande bilagor.

1.7 Reservation eller alternativa anbud
I anbudet får inga så kallade sidoanbud eller alternativa anbud förekomma. Om anbudsgivaren lämnar förbehåll eller reserverar sig mot villkor i avropsförfrågan kan anbudet komma att förkastas.

1.8 Avropsområde
Avropet genomförs på området Systemförvaltning/systemförvaltning och infrastruktur.

1.9 Kontraktstid
Avropskontraktet gäller inledningsvis från 2024-01-01 till och med 2024-10-31 med en från Ineras sida, ensidigt optionsrätt till förlängning om tjugofyra (24) månader vid ett eller flera tillfällen.

Inera ska meddela förlängning senast fyra (4) veckor innan avtalet löper ut. Om ingen option nyttjas, löper avtalet ut utan föregående uppsägning.

1.10 Avbrytande av avrop
Inera förbehåller sig rätten att avbryta avropet om t.ex. avropssvaren överskrider avsatt budget, om avropssvaren inte uppfyller Inera förväntade krav, eller om andra omständigheter inträffar som påverkar eller förändrar fullföljandet.

1.11 Upphandlingsdokumenten
Avropsförfrågan består av följande handlingar:
* Detta upphandlingsdokument

Anbudsgivaren är skyldig att själv kontrollera att fullständigt upphandlingsdokument enligt förteckning ovan erhållits.

1.12 Elektronisk anbudsgivning
Inera använder sig av elektronisk anbudsgivning via Mercell's upphandlingssystem TendSign, vilket innebär att anbudsgivare skickar in anbud elektroniskt via tjänsten.

Om frågor eller behov av support uppstår kring hantering av verktyget kan Visma Commerce AB:s support kontaktas via epost på tendsign@visma.com.
Observera att supporten normalt är bemannad helgfria vardagar mellan 07.00- 17.00.
Det är kostnadsfritt att använda systemet. För tillgång till systemet krävs inloggning. Användarnamn och lösenord samt mer information erhålls genom registrering på www.tendsign.com

1.13 Förtydligande, kompletteringar eller frågor om upphandlingsdokumentet
Om avropsförfrågan upplevs som otydligt eller om några av de ställda kraven uppfattas som orimliga, onormalt kostnadsdrivande eller konkurrensbegränsande i något avseende är det viktigt att Inera kontaktas på ett så tidigt stadium som möjligt så att missförstånd kan undvikas.
Inera lämnar alltid eventuella förtydliganden eller kompletteringar via TendSigns anbudstjänst. Anbudsgivaren ansvarar själv för att hålla sig uppdaterad. Begäran om ett förtydligande eller komplettering av upphandlingsdokumentet ska vara ställda genom Mercell TendSigns anbudstjänst.
Vid frågor eller behov av support kring användandet av systemet kontaktas Mercell TendSigns supportfunktion. Sista dagen för anbudsgivaren att ställa frågor är Sista dag för att ställa frågor.

Om frågor inkommer senare än Sista dag för att ställa frågor garanterar Inera inte att frågan besvaras.
Det är av stor vikt att anbudsgivare har kontinuerlig e-postbevakning av den e-postadress som angivits hos Mercell TendSign. Till denna e-postadress kommer information om upphandlingen att skickas.
Om anbudsgivare inte registrerar sig på www.tendsign.com utan hämtar upphandlingsdokumentet på annat sätt, kan Inera inte garantera att all information om frågor och svar under upphandlingsförfarandet kommer denne till handa. Anbudsgivare ansvarar själv för att kontrollera och hämta tillkommande upplysningar via Mercell TendSign. Publicerade frågor och svar samt eventuella förtydliganden och kompletteringar under anbudstiden utgör en integrerad del av upphandlingsdokumenten.

1.14 Allmänna anbudsförutsättningar
Anbudsgivaren ska basera sitt anbud på de förutsättningar och krav som anges i avropsförfrågan och eventuellt tillkommande information.
Möjligheten att begära in kompletterande uppgifter eller förtydliganden av anbudet är mycket begränsade varför det är viktigt att anbudsgivaren kontrollerar att anbudet innehåller samtliga efterfrågade uppgifter. Inera har ingen skyldighet att låta en anbudsgivare förtydliga eller komplettera sitt anbud.
I samband med prövning av anbudet kan Inera komma att kontrollera de av anbudsgivaren lämnade uppgifterna. Felaktigheter kan leda till att anbudet förkastas.

1.15 Reservation och alternativa anbud
I anbudet får inga så kallade sidoanbud eller alternativt anbud förekomma. Om anbudsgivaren lämnar förbehåll eller reserverar sig mot villkor i avropsförfrågan kan anbudet komma att förkastas. Anbud kan endast lämnas på uppdraget i sin helhet.

1.16 Språk
Anbudet ska vara skrivet på svenska. Endast intyg, certifikat eller tekniska specifikationer i det fall anbudsgivaren bifogar sådana, får vara på engelska.

1.17 Ersättning för att upprätta anbud
Inera ersätter inte anbudsgivare för upprättande av anbud.

1.18 Anbudsöppning
Anbuden kommer samtidigt och så snart som möjligt efter anbudstidens utgång att öppnas vid en förrättning där minst två personer som utses av Inera deltar.

1.19 Angivande av priser
Alla priser som lämnar i anbudet ska vara i svenska kronor exklusive mervärdesskatt.

1.20 Tilldelningsbeslut
Så snart Inera fattat beslut om vilken ramavtalsleverantör som tilldelas avropet, kommer information om beslut med rapport och redovisning av skälen meddelas samtliga anbudsgivare via Mercell TendSign. Inera kommer att tillämpa den frivilla avtalsspärren på tio (10) dagar, kontrakt kan tidigast tecknas dag elva (11).

1.21 Avbrytande av upphandling
Om inget anbud motsvarar ställda krav eller om förhållanden som inte kunnat förutses inträffar inom Inera kan upphandlingen avbrytas. Oförutsedda förhållanden som kan komma ifråga kan vara av organisatorisk eller strukturell natur samt kostnadsförändringar av väsentlig omfattning eller betydelse.

1.22 Sekretess
Uppgifter i ett upphandlingsärende omfattas av sekretess enligt Offentlighets- och sekretesslagen (2009:400) till dess att upphandlingen offentliggjorts, beslut fattats eller upphandlingen på annat sätt avslutats. Efter det att upphandlingen har avslutats är i normalfallet samtliga handlingar i upphandlingen offentliga handlingar. Om anbudsgivare anser att uppgift(er) i anbudshandlingar bör beläggas med sekretess anges detta med utförlig motivering redan i anbudet. I annat fall förutsätts att anledning till sekretess saknas. Sekretessprövning kan inte göras i förväg och garantier kan därför inte lämnas. Generellt är möjligheterna att sekretessbelägga anbudshandlingar i en offentlig upphandling begränsat sedan upphandlingen avslutats.

1.23 Krav på anbudsgivare
1.23.1 Efterfrågade roller och nivå
Samtliga efterfrågade roller kan komma att refereras som konsult i underlaget eller namngiven roll. Samtliga offererade konsulter ska vara på nivå 5. Dokumentation ska bifogas som bevisar kravuppfyllnad för nivå 5 enligt ramavtalet.
I detta avrop efterfrågar sammanlagt fem (5) konsulter. Anbud kan endast lämnas för uppdraget i sin helhet.

Rollerna där en konsult ska offereras per (1) konsult per roll är:
* Mjukvaruarkitekt (nivå 5)
* Infrastrukturarkitekt (nivå 5)
* Senior Utvecklare (nivå 5)

Rollen där två (2) konsulter ska offereras per konsultroll är:
* Lösningsarkitekt (nivå 5) - här efterfrågas två (2) konsulter

1.23.1.1 Senior Mjukvaruarkitekt krav
Den offererade konsulten för rollen som Mjukvaruarkitekt, ska minst uppfylla samtliga nedanstående ska krav. Av bifogat CV ska tydligt framgå hur samtliga ska-krav nedan uppfylls.

Offererad konsult ska ha minst sju (7) års erfarenhet av fullstackutveckling i:
* C#
* JavaScript
* SQL
* jQuery

Offererad konsult ska besitta djup kunskap:
* Visual studio
* Azure DevOps
* Arbeta med Git
* Att integrera med REST-basreade WebAPI:er

Offererad konsult ska ha:
* minst fem (5) års erfarenhet inom vilken offererad konsult utfört uppdrag inom Microsoft infrastrukturplattform (Windows/SCCM/Active Directory/Windows Azure m.m.)
* minst fem (5) års erfarenhet inom vilken offererad konsult utfört uppdrag som omfattat utvecklingsprojekt avseende stödverktyg kring Microsoft Endpoint Manager/Microsoft Configuration Manager och klienthantering
* minst fem (5) års erfarenhet inom vilken offererad konsult självständigt och i team, utvecklat verktyg för klienthantering och Configuration Manager i följande utvecklingsspråk: C# och C++
* minst fem (5) års erfarenhet inom vilken offererad konsult utfört uppdrag inom klientinfrastruktur och utveckling av verkstygsstöd för regioner och kommuner.
* minst ett (1) års erfarenhet av att arbeta med React och FluentUI
* minst fem (5) års erfarenhet av att arbeta med JavaScript, .Net Framework/.Net Core, SQL samt integration mot Microsoft System Center Configuration Manager.
* minst tre (3) års erfarenhet av att arbeta med:
    * Microsoft Azure DevOps
    * GIT som versionshanterare

Bifoga dokumentation för Senior Mjukvaruarkitekt för att bevisa att offererad konsult uppfyller samtliga ställda ska-krav och nivå fem (5) enligt ramavtalet. CV offererad konsult Senior mjukvaruarkitekt:
Bifogad fil

1.23.1.2 Senior Infrastrukturarkitekt
Den offererade konsulten för rollen som Senior Infrastrukturarkitekt, ska minst uppfylla samtliga nedanstående ska krav. Av bifogat CV ska tydligt framgå hur samtliga ska-krav nedan uppfylls.

Offererad konsult ska ha:
* minst tio (10) års erfarenhet av uppdrag inom Microsoft infrastrukturplattform (Windows/SCCM/MIM/Active Directory/Windows Azure m.m.)
* minst tio (10) års erfarenhet av att vara ansvarig för att leda utveckling av lösningar, processer samt lett förändringsprojekt inom Microsoft infrastrukturplattform
* minst tio (10) års erfarenhet av att arbeta med utvecklingsprojekt avseende stödverktyg kring Microsoft Endpoint Manager/Microsoft Configuration Manager och klienthantering
* minst fem (5) års erfarenhet om klientplattformskomponenter, framför allt Sysman.

Offererad konsult ska minst ha följande certifikat:
* MVP certifiering inom Enterprise Mobility
* Microsoft Certified Trainer (MCT)

a. Bifoga certifikat på: Most valubale professional (MVP) certifiering inom Enterprise Mobility
Bifogad fil
b. Bifoga certifikat på: Microsoft Certified Trainer (MCT)
Bifogad fil
c. Bifoga dokumentation och CV för Senior Infrastrukturarkitekt för att bevisa att offererad konsult uppfyller samtliga ställda ska-krav och nivå fem (5) enligt ramavtalet.
Bifogad fil

1.23.1.3 Senior Utvecklare
Den offererade konsulten för rollen som Infrastrukturarkitekt, ska minst uppfylla samtliga nedanstående ska krav. Av bifogat CV ska tydligt framgå hur samtliga ska-krav nedan uppfylls.

Offererad konsult ska ha minst sju (7) års erfarenhet av utveckling i:
* C#

Offererad konsult ska ha:
* minst 18 månaders erfarenhet av att integrera fullstacks utveckling mot Microsoft System Center Configuration Manager samt Intune/Entra.
* minst 18 månaders erfarenhet av:
    * Visual studio
    * Azure DevOps
    * Arbeta med Git
    * Att integrera med REST-basreade WebAPI:er
* minst 18 månaders erfarenhet av arbete inom serverinfrastruktur och utveckling av verkstygsstöd för regioner och kommuner.
* minst 18 månaders erfarenhet av att arbeta med klientplattformskomponenter, framförallt Sysman
* minst fem (5) års erfarenhet av att arbeta med Windows 10 eller senare och dess komponenter.
* minst fem (5) års erfarenhet av att arbeta med Microsoft infrastruktur
* minst 18 månaders erfarenhet av att utveckla klientplattformskomponenter inom offentlig sektor
* minst 18 månaders erfarenhet av att arbeta med:
    * Microsoft Azure DevOps
    * GIT som versionshanterare

Bifoga dokumentation och CV för Senior Utvecklare för att bevisa att offererad konsult uppfyller samtliga ställda ska-krav och nivå fem (5) enligt ramavtalet.
Bifogad fil

1.23.1.4 Senior lösningsarkitekt
Här efterfrågas två (2) konsulter som Senior lösningsarkitekt. Respektive konsult ska uppfylla minst samtliga nedan ställda ska-krav. Av bifogat CV (per konsult) ska tydligt framgå hur samtliga ska-krav nedan uppfylls.

Respektive offererad konsult ska ha:
* minst fem (5) års erfarenhet av uppdrag inom Microsoft infrastrukturplattform (Windows/SCCM/MIM/Active Directory/Windows Azure m.m.)
* minst fem (5) års erfarenhet av att arbetat med kundnära implementationsprojekt avseende stödverktyg kring Microsoft Configuration Manager och klienthantering
* minst fem (5) års erfarenhet av att arbeta med klientinfrastruktur och utveckling av verkstygsstöd för regioner och kommuner
* minst (5) års erfarenhet av att arbeta med klientplattformskomponenten Sysman
* minst fem (5) års erfarenhet av att arbeta med kundnära implementation av klientplattformsverktyg inom offentlig sektor

a. Bifoga dokumentation och CV för Senior Lösningsarkitekt (1) för att bevisa att offererad konsult uppfyller samtliga ställda ska-krav och nivå fem (5) enligt ramavtalet.
Bifogad fil
b. Bifoga dokumentation och CV för Senior Lösningsarkitekt (2) för att bevisa att offererad konsult uppfyller samtliga ställda ska-krav och nivå fem (5) enligt ramavtalet.
Bifogad fil

1.24 Sekretess offererade konsulter
Efter signerad kontrakt, ska respektive konsult signera sekretessavtal mot Inera, som bland annat omfattar att offererad konsult inte får föra sekretessbelagd information som denne kommit i kontakt med under sitt uppdrag, vidare även efter avslutat uppdrag.

Offererad konsult intygar att denne på begäran, efter eventuell kontraktsskrivning, för att påbörja uppdraget ska signera Ineras sekretessavtal.
Ja/Nej. Ja krävs

1.25 Krav och uppgifter om anbudsgivare
Nedan följer krav på anbudsgivande företag och företag vars kapacitet åberopas.

1.26 Företagsuppgifter
Anbudsgivare anger företagsuppgifter enligt nedan:

a. Anbudsgivarens namn enligt registreringsbevis från Bolagsverket eller motsvarande
Fritext
b. Anbudsgivarens organisationsnummer
Fritext

1.27 Underleverantörer
Delar av uppdraget kan utföras av underleverantörer. Med underleverantörer avses sådan leverantör som träder i ramavtalsleverantörens ställe för att utföra delar av uppdraget men inte sådana leverantörer som levererar diverse varor och tjänster till ramavtalsleverantören.
Observera att bolag som ingår i samma koncern som anbudsgivaren är att betrakta som underleverantör till ramavtalsleverantören om bolagen har olika organisationsnummer och fullgör uppgifter enligt föregående stycke.
I det fall anbudsgivaren vill använda sig av en underleverantör för utförandet av uppdraget, ska det först godkännas skriftligen av Inera i enlighet med Ramavtalet och redovisas i anbudet.
I det fall anbudsgivaren använder sig av underleverantör och/eller åberopar annat företags kapacitet, ska åtagandet vara kopplat till fullgörandet av uppdraget under hela kontraktstiden enligt detta avrop och i enlighet med ramavtalet.

Om anbudsgivaren avser anlita underleverantörer ska följande uppgifter redovisas:
* Företagsnamn
* Organisationsnummer
* För vilken/vilka delar underleverantören/-erna ska användas

Om tillämpligt ange information om underleverantören:
Fritext

2. Krav på utförandet av tjänsten
2.1 Utförande av tjänsten
2.1.1 Uppdraget omfattar
Senior lösningsarkitekt
* Support: Informerar löpande och svarar på frågor till kunderna via funktionsbrevlådan
* Presentera utfört arbete för dels den interna arbetsgruppen men även för kunder och kravställare
* I uppdraget ingår även att löpande presentera vad som producerats för interna stakeholders men även för externa kunder och kravställare.
* Arbete med förändring inom klientplattformen, löpande förvaltning och vidareutveckling samt dokumentation.

Senior Utvecklare
* Driva utvecklingen framåt för existerande fullstack-lösningar byggda på .Net plattformen
* Genom nära samarbete med kunder och områdesexperter ska nya och existerande lösningar drivas framåt.
* Arbeta med agila arbetsprocesser med mycket eget ansvar
* Arbetet sker i en miljö där vi kontinuerligt strävar efter att automatisera och effektivisera våra bygg-, test- och releaseprocesser.
* Kodgranska
* Som en del i vårt kvalitetsarbete så ska all kod granskas av någon annan än den som producerat den. I uppdraget förekommer att granska övriga utvecklares kod för att säkerställa god kvalitet.
* Presentera utfört arbete för dels den interna arbetsgruppen men även för kunder och kravställare
* I uppdraget ingår även att löpande presentera vad som producerats för interna stakeholders men även för externa kunder och kravställare.

Infrastrukturarkitekt
* Support: Informerar löpande och svarar på frågor till kunderna via funktionsbrevlådan
* Presentera utfört arbete för dels den interna arbetsgruppen men även för kunder och kravställare
* I uppdraget ingår även att löpande presentera vad som producerats för interna stakeholders men även för externa kunder och kravställare.
* Arbeta med arkitektur för E-klient inom såväl funktionella som icke-funktionella krav
* Arbete med arkitekturella förändring inom klientplattformen, löpande förvaltning och vidareutveckling.

Mjukvaruarktiekt
* Driva utvecklingen framåt för existerande fullstack-lösningar byggda på .Net plattformen
* Genom nära samarbete med kunder och områdesexperter ska nya och existerande lösningar drivas framåt.
* Arbeta med agila arbetsprocesser med mycket eget ansvar
* Arbetet sker i en miljö där vi kontinuerligt strävar efter att automatisera och effektivisera våra bygg-, test- och releaseprocesser.
* Kodgranska
* Som en del i vårt kvalitetsarbete så ska all kod granskas av någon annan än den som producerat den. I uppdraget förekommer att granska övriga utvecklares kod för att säkerställa god kvalitet.
* Presentera utfört arbete för dels den interna arbetsgruppen men även för kunder och kravställare
* I uppdraget ingår även att löpande presentera vad som producerats för interna stakeholders men även för externa kunder och kravställare.

2.1.2 Uppdragets resultat och tidplan
Samtliga konsulter ska inom ramen för sitt team och roll driva utvecklingen framåt och säkerställa att utvecklingen sker enligt branschstandard och med god säkerhet.
Utvecklingen kravställs av en av Inera utsett produktägare som även fungerar som utvecklingsledare och håller i sprint planering och uppföljning.

2.1.3 Tjänsteresor
I uppdraget ingår även att löpande presentera vad som producerats för interna stakeholders men även för externa kunder och kravställare. I och med det förekommer det tjänsteresor på begäran av Inera som innebär att konsulten förväntas ställer in sig och är delaktig i framtagande och presentation av material till externa stakeholders. I det fall tjänsteresor förekommer på Ineras begäran kommer Inera stå för konsultens resekostnader enligt Ineras resepolicy. Samtliga resor ska på förhand godkännas av tjänsteansvarig. Inera står inte för reseersättning för resor till och från Ineras kontor i Lund även i det fall konsulten på begäran ska infinna sig på Ineras kontor i Lund.

2.1.4 Rätt till uppdragsresultatet
Inera AB erhåller full och oinskränkt ägande- och nyttjanderätt till uppdragsresultatet. Detta inkluderar upphovsrätt och andra immateriella rättigheter.
Leverantören ska göra förbehåll för Ineras äganderätt i sina underleverantörsavtal. Leverantören får inte nyttja uppdragsresultatet utan Ineras medgivande.

2.1.5 Kunskapsöverföring
Konsulterna ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten kan komma att vara mentor under en del av uppdragets gång till en anställd hos Inera.
Vid en eventuell övergång till en ny leverantör ska konsulterna vara stöd i överlämningen av arbetsuppgifter, framtagande och överlämnande av dokumentation samt aktivt deltagande i överlämning för att göra övergången så smidig och kostnadseffektiv som möjligt för Inera.

2.1.6 Kommunikation och kontakt
Konsulterna ska rapportera till produktägare/tjänsteansvarig. Kommunikation ska ske kontinuerligt och veckovisa avstämningar sker antingen digitalt eller på plats i Ineras lokaler i Lund. Konsulterna förväntas på begäran ha möjlighet att infinna sig på plats på Ineras kontor i Lund minst tre (3) dagar i veckan.
Konsulterna ska kunna kommunicera på svenska och engelska, i tal och skrift. Konsulterna ska ha erfarenhet av att bedriva arbete både självständigt och i Team.

2.1.7 Riktlinjer för genomförande
Konsulterna förväntas utföra uppdraget löpande och självgående samt i enlighet med här i angiven kravspecifikation.

Samtliga ska krav på avsnittet, utförande av tjänsten uppfylls:
Ja/Nej. Ja krävs

3. Utv

värderingsmodell
3.1 Utvärderingsmodell och formel för utvärdering
De avropssvar som i sitt anbud offererade fem (5) konsulter som i första steget kvalificerades och i
andra steget uppfyllde samtliga ska krav, kommer gå vidare till utvärdering.
Inera kommer bjuda in de fem (5) offererade konsulterna per anbudsgivare, till en (1) gemensam
intervju.
På intervjun kommer konsulterna bedömas enligt de bedömningsgrunder som anges per konsultroll
som anges i 3.2.2 (Senior Infrastrukturarkitekt och Senior Lösningsarkitekt) och 3.2.3 Senior
Utvecklare och Senior Mjukvaruarkitekt. Bedömningen kommer att sammanslås eftersom Inera
bedömer att teamet som helhet behöver ha mycket hög kompetens och samarbetsförmåga för att
kunna utföra uppdraget.
Poäng tilldelas beroende på hur väl konsulten uppfyller bedömningsgrunderna för sin angivna
konsultroll enligt kvalitetsbedömningen i avsnitt 3.2.4.
Varje poäng som tilldelas vid bedömningen kommer att motsvara 50 kronor i fiktivt mervärdesavdrag
vid utvärderingen. Maximalt kvalitetspoäng som kan tilldelas är 12 poäng motsvarande ett maximalt
fiktivt mervärde som kan tilldelas vid utvärderingen på 600 kronor.
Anbud där minst en konsult inte uppnår en (1) poäng per bedömningsgrund, kommer inte att anses
vara av tillräckligt tillfredställande kvalitet och kommer därmed att förkastas.

Formel:
Uppnådd kvalitetspoäng enligt bedömningsgrund per konsultroll för respektive konsult = Totalt
uppnådd kvalitetspoäng
Utvärderingen genomförs baseras på de efterfrågade rollerna och antal konsulter för uppdraget:
• Mjukvaruarkitekt (nivå 5), en (1) konsult
• Infrastrukturarkitekt (nivå 5), en (1) konsult
• Senior Utvecklare (nivå 5), en (1) konsult
• Lösningsarkitekt (nivå 5), två (2) konsulter
Totalt kvalitetspoäng = Fiktivt mervärdesavdrag i SEK
Pris per timme (anbudspris) - erhållet fiktivt mervärdesavdrag = Utvärderingspris.
Uppnådd kvalitetspoäng per bedömningsgrund/per respektive konsult - fiktivt mervärdesavdrag =
utvärderingspris per konsult
(Utvärderingspris / per konsult) + (Utvärderingspris / per konsult)+(Utvärderingspris / per konsult) +
(Utvärderingspris / per konsult)+(Utvärderingspris / per konsult) = Totalt Utvärderingspris
Med pris menas angivet timpris för utförandet av uppdraget och med kvalitet hur väl konsulten
bedöms motsvara de bedömningsgrunder som framkommer av nedan avsnitt.
Inera kommer att anta det ekonomiskt mest fördelaktiga anbudet med utvärderingsgrund pris och
kvalitet.
Maximalt mervärdesavdrag är 600 kronor.
Takpris för timpriser:
Senior Mjukvaruarkitekt 1300 kr
Senior Infrastrukturarkitekt 1450 kr
Senior Utvecklare 1250 kr
Senior Lösningsarkitekt 1, 1300 kr
Senior Lösningsarkitekt 2, 1300 kr

Formel för utvärdering:
Det anbud med lägst utvärderingspris kommer att tilldelas kontrakt.
a. Ange fast timpris för Senior Infrastrukturarkitekt
Prisfält
b. Ange fast timpris för Senior Utvecklare
Prisfält
c. Ange fast timpris för Senior Mjukvaruarkitekt
Prisfält
d. Ange fast timpris för Senior Lösningsarkitekt
Prisfält
e. Ange fast timpris för Senior Lösningsarkitekt
Prisfält

3.2 Mervärde Intervju
3.2.1 Intervjuer
Intervjun kommer att pågå i 45 minuter och ske antingen via Teams eller på plats i Inera lokaler i
Lund
Intervjuer kommer hållas under veckorna 48-49. Vi ber därför samtliga anbudsgivare att reservera
möjligheten att hålla en intervju. Kallelsen kommer att skickas ut med kort varsel.
Intervjun kommer att hållas av minst tre (3) sakkunniga personer och en (1) från Inköp.

3.2.2 Bedömningsgrund Senior Infrastrukturarkitekt och Senior
Lösningsarkitekt
Bedömningsgrunden nedan är den särskilda bedömningsgrunden de konsulter som är offererade
som Senior Infrastrukturarkitekt och Senior Lösningsarkitekt och bedöms per offererad konsult.
• Senior Infrastrukturarkitekt (nivå 5), en (1) konsult
• Senior Lösningsarkitekt (nivå 5), två (2) konsulter
Poäng tilldelas beroende på hur väl konsulten uppfyller bedömningsgrunden enligt kvalitetskriterier
angiven i 3.2.4

Bedömningsgrund   Påstående   Poäng
Kommunikativförmåga Konsultens förmåga att på ett stringent och
målgruppsanpassat sätt kommunicera budskap,
information och kunskap, samt förmågan till ett
professionellt och positivt kundbemötande med
hög servicekänsla framkommer under intervjun.   0-3
Kompetens och förståelse för
uppdragetKonsulten visar på intervjun att hen besitter
mycket god förståelse av uppdraget. 0-3
Genomförbarhet    Konsulten visar och förklarar metod  och
arbetsprocess som är relevant för ett gott resultat
för genomförandet   av uppdraget med god
måluppfyllelse. 0-3
Kompetens inom Microsoft
infrastrukturplattform
(Windows/SCCM/MIM/Active
Directory/Windows
Azure/Entra)Konsulten kan på ett tydligt sätt förklara hur hen
har arbetat med den typen av infrastruktur
uppdraget innebär, vilket gör att uppdraget med
hög sannolikhet kommer att leda till en leverans
med mycket god kvalitet. 0-3

3.2.3 Bedömningsgrund Senior Utvecklare och Senior Mjukvaruarkitekt
Bedömningsgrunden nedan är den särskilda bedömningsgrunden de konsulter som är offererade
som Senior Utvecklare och Senior Mjukvaruarkitekt och bedöms per offererad konsult.
• Senior Utvecklare (nivå 5), en (1) konsult
• Senior Mjukvaruarkitekt (nivå 5), en (1) konsult
Poäng tilldelas beroende på hur väl konsulten uppfyller bedömningsgrunden enligt kvalitetskriterier
angiven i 3.2.4

Bedömningsgrund   Påstående   Poäng
Kommunikativförmåga  Konsultens förmåga att på ett stringent och
målgruppsanpassat sätt kommunicera budskap,
information och kunskap, samt förmågan till ett
professionellt och positivt kundbemötande med
hög servicekänsla framkommer under intervjun. 0-3
Kompetens och förståelse för
uppdragetKonsulten visar på intervjun att hen besitter
mycket god förståelse av uppdraget. 0-3
Genomförbarhet   Konsulten visar och förklarar metod och
arbetsprocess som är relevant för ett gott resultat
för genomförandet av uppdraget med god
måluppfyllelse. 0-3
Kompetens inom fullstack
utveckling samt integration
mot Microsoft system Center
ManagerKonsulten kan på ett tydligt sätt förklara hur hen
har bedrivit utveckling av den typen av
uppdraget innebär, vilket gör att uppdraget med
hög sannolikhet kommer att leda till en leverans
med mycket god kvalitet. 0-3

3.2.4 Kvalitetsbedömning och poängsättning per konsult
Poäng tilldelas beroende på hur väl konsulten uppfyller bedömningsgrunderna för sin angivna
konsultroll.
Kvalitetsbedömning och poängsättning i utvärderingen av bedömningsgrunderna för samtliga
konsulter i avsnitt 3.2.2 och 3.2.3 sker enligt nedan kvalitetskriterier.

Poäng Kvalitetsbedömning
3 Konsulten visar på intervjun att bedömningsgrunden helt,  eller med obetydliga
brister uppfylls och visar en djup  förståelse av uppdragets innehåll.
2 Konsulten visar på att bedömningsgrunden huvudsakligen men inte på ett fullgott
tydligt och konkret sätt uppfylls och visar en god förståelse av uppdragets innehåll.
1 Konsulten visar på att bedömningsgrunder till viss del uppfylls, och visar en
godtagbar förståelse av uppdragets innehåll.
0 Konsulten visar på betydande brister i förhållande till en eller flera
bedömningsgrunder och visar  bristfällig förståelse av uppdragets innehåll.

4. Avropskontrakt
4.1 Avropskontrakt plattform
4.1.1 Parter
Inera AB, org. nr 556559-4230 , Box 177 03, 118 93 Stockholm, nedan kallad ”Inera ”.
Leverantörens kontaktperson , org. nr Leverantörens
organisationsnummer ,Leverantörens e-post Leverantörens telefon "adress", nedan
kallad ”Leverantören”.
Parterna ska utse var sin kontaktperson för frågor och samarbete med anledning av
kontraktet . Parterna ska skriftligen informera varandra om ny kontaktperson utses.

4.2 Omfattning och utförande
Kontraktet omfattar ett konsultteam som på uppdrag ska hantera ett åtagande för E-klient
plattformen. Tjänsten per roll för per konsult kan variera i omfattning under kontraktstiden.
Erbjuden konsult: [Fylls i vid avtalstecknande)
Under kontraktstiden förbehåller Inera sig rätten att justera omfattningen. I det fall
omfattningen ökar sker det på oförändrade villkor. Inera lämnar dock inga garantier avseende
omfattning.
Leverantören förbinder sig att genomföra uppdraget i enlighet med kontraktet.
Leverantören ska på Ineras begäran månadsvis tidrapportera i Ineras tidrapporteringssystem.
Fakturering får endast ske för faktiskt nedlagt tid.

4.3 Kontraktstid
Avropskontraktet gäller inledningsvis från  [datum fylls i vid kontraktstecknande] 9 månader,
med en från Ineras sida, ensidigt optionsrätt till förlängning vid ett eller flera tillfällen, upp till
maximalt tjugofyra (24) månader.

Om ingen option nyttjas, löper avtalet ut utan föregående uppsägning.

4.4 Kontraktshandlingar
Följande handlingar gäller som kontraktshandlingar. Vid motstridiga uppgifter gäller
handlingarna i följande ordning (bilagor angivna i punkt 3 gäller utan inbördes ordning):
1. Skriftliga tillägg till, och ändringar i, detta kontrakt.
2. Detta kontrakt och bilagor till kontraktet
3. Upphandlingsdokumenten (publicerade)
4. Adda Inköpscentrals ramavtal IT-konsulttjänster 2021, projektnummer 10539
(Ramavtalet)
5. Leverantörens anbud
Ändringar och tillägg ska godkännas och skriftligen undertecknas av behörig företrädare för
både Inera och Leverantören.

4.5 Ersättning
Ersättning sker enligt löpande räkning. Ersättning xxx/timme, vilket debiteras månadsvis i
efterskott.
Angivna priser ska vara fasta under hela kontraktsperioden och inkludera samtliga kostnader
som är förenade med uppdraget. Inga tilläggskostnader accepteras. Mervärdesskatt tillkommer
enligt gällande lagstiftning. I övrigt får inga avgifter eller någon annan hanteringskostnad
tillkomma.

4.6 Reseersättning vid tjänsteresor
I det fall konsulten uppdragas av Inera att följa med på tjänsteresor förväntas konsulten/erna att vara
delaktiga i framtagande och presentation av material till externa stakeholders. I det fall
konsulten/erna ombeds att på Ineras begäran följa med på tjänsteresor kommer Inera stå för
konsultens/ernas resekostander i enlighet med Ineras resepolicy. Samtliga resor sker på begäran av
Inera och samtliga reseutlägg, måste skriftligen på förhand godkännas av Inera.
Inera står inte för reseersättning för resor till och från Ineras kontor i Lund även i det fall konsulten på
begäran ska infinna sig på Ineras kontor i Lund.

4.7 Överlämnande vid kontraktsslut
Konsulten ska innan uppdraget avslutas och vid en eventuellt övergång till ny uppdragstagare,
vara stöd i överlämningen av arbetsuppgifter. Det innebär att konsulten under överlämnande
kan komma att bes om en kunskaps överföring till anställd hos Inera eller ny uppdragstagare i
form av möten och skriftlig dokumentation. Under överlämningsperioden, ska konsulten vara
behälplig med överlämning av arbetsuppgifter, dokumentation och andra delar som kan ingå i
uppdraget till Inera AB.

4.8 Underleverantörer
Leverantören får anlita underleverantör för genomförande av uppdraget endast efter
medgivande från Inera. Om underleverantör anlitas ansvarar Leverantören för
underleverantörens arbete såsom om arbetet utförts av Leverantören själv. Leverantören
ansvarar vidare för att underleverantör inte utan Ineras skriftliga medgivande delegerar sitt
åtagande till annan leverantör.
Leverantören ansvarar för att det mellan Leverantören och underleverantörer finns giltigt avtal
som säkerställer att respektive underleverantör är skyldig att följa de villkor och förutsättningar
som följer av kontraktet.

4.9 Sekretess
Leverantören förbinder sig att följa bestämmelser om sekretess i offentlighets- och
sekretesslagen (2009:400), lagen (2020:914) om tystnadsplikt vid utkontraktering av teknisk
bearbetning eller lagring av uppgifter eller vid var tid gällande annan tillämplig
sekretesslagstiftning som gäller för Inera. Leverantören förbinder sig att göra medarbetare som
ska arbeta med uppdrag enligt kontraktet uppmärksamma på gällande sekretessbestämmelser.
Inera har rätt att ingå sekretessavtal med enskilda medarbetare hos Leverantören eller hos
aktörer för vilka Leverantören svarar, som genom detta kontrakt kan få tillgång till uppgifter för
vilka sekretess gäller. Leverantören ska medverka till att sekretessavtal ingås och meddela Inera
om vilka medarbetare som berörs. Inera har rätt att kräva att Leverantören omedelbart byter ut
medbetare som inte ingår sekretessavtal med Inera.
Sekretess gäller även efter att kontraktet har upphört, om det särskilt anges.

4.10 Revision
I syfte att kontrollera om Leverantören uppfyller sina åtaganden enligt kontraktet äger Inera
rätt att granska berörd del av Leverantörens verksamhet och utförande enligt kontraktet.
Rätten till revision omfattar bland annat säkerhetsrevisioner. Leverantören ska vara behjälplig
vid genomförande av säkerhetsrevisioner samt tillhandahålla stöd vid granskningar initierade
av tillsynsmyndigheter.
Om fel eller brister framkommer vid revision ska Leverantören avhjälpa dessa utan onödigt
dröjsmål.
Vardera part svarar för sina egna kostnader för en revision förutsatt att Leverantören inte visar
sig väsentligen ha brustit i sina åtaganden enligt kontraktet. I det fallet står Leverantören för
samtliga skäliga och nödvändiga kostnader för revisionen.

4.11 Ansvar och försäkring
Leverantören ansvarar för samtliga skador som Leverantören, eller annan för vilken
Leverantören ansvarar, orsakar genom vårdslöshet vid leverans enligt kontraktet. Leverantören
ansvarar dock inte för indirekta skador. Med indirekt skada avses inte följdskada som
skadeståndsrättsligt utgör en del av en personskada eller en sakskada. Om Inera gentemot
tredje man görs ansvarig för sådan skada, ska Inera informera och ha en dialog med
Leverantören, och Leverantören ska hålla Inera skadeslös.
Om Leverantören enligt tvingande lag eller rättspraxis har ett längre gående ansvar för en
skada, ansvarar Leverantören oavsett föregående stycke för den uppkomna skadan.
Leverantören förbinder sig att teckna och under hela avtalsperioden vidmakthålla erforderligt
försäkringsskydd för sitt åtagande enligt kontraktet.

4.12 Fakturerings- och betalningsvillkor
Fakturor från leverantören ska innehålla följande uppgifter:
• Specifikation av det utförda arbetet
• Referens/kostnadsställe 9015, som ska anges i referensfältet. Det kan endast vara ett
kostnadsställe per faktura.
• Kontraktets diarienummer 2023100010
Fakturering får endast ske för faktiskt nedlagt arbetstid och påförhand godkända resor.
Inera tar endast emot elektroniska fakturor. Skannade pappersfakturor och PDF-
fakturor betraktas inte som e-fakturor. Inera AB kan ta emot fakturor via nätverket PEPPOL.
Inera ABs PEPPOL-ID är 0007:5565594230 eller 0088: 7365565594238. Inera AB
använder primärt standarden Peppol, men tar även emot e-fakturor i EDI-standard. Ett annat
alternativ är att använda Ineras VAN-tjänst genom InExchange. Ineras parts-id är GLN
7365565594238.: https://www.inera.se/kontakta-oss/fragor-om-fakturor-och-betalning/9015

4.13 Force Majeure
Om part är förhindrad att fullgöra sina åtaganden ska denne i nödvändig omfattning vara
befriad från åtagandena om hindret beror på myndighets åtgärd, krigshändelse, terroristattack,
eldsvåda, upplopp, strejk, blockad, miljökata strof eller annan omständighet utanför parts
kontroll, om parten inte skäligen kunde förväntats ha räknat med denna omständighet vid
Kontraktets ingående och parten inte själv orsakat eller medverkat till hindret. Arbetskonflikt
som
har sin grund i parts brott mot kollektivavtal får inte åberopas som befrielsegrund.
Part som önskar åberopa force majeure ska utan oskäligt dröjsmål skriftligen meddela den
andra parten om skälen för åberopandet och konsekvenserna därav. Innan åberopandet ska
part bereda motparten möjlighet att i samförstånd försöka övervinna problemen. Förhindrad
part ska vidta skäliga ansträngningar för att mildra omfattningen och effekten av hindret samt
återuppta fullgörandet av åtagandet som förhindrats så snart detta är möjligt. Då hinder för
fullföljande inte längre föreligger ska part åter fullgöra sina skyldigheter till fullo.

4.14 Immateriella rättigheter
Inera erhåller genom detta kontrakt äganderätten till allt material och alla resultat som
framkommer vid uppdragets utförande (nedan gemensamt kallade "Resultaten"). All
upphovsrätt liksom eventuell patenträtt eller annan immateriell rätt hänförlig till Resultaten
utgör Ineras egendom. Leverantören har ej rätt att utnyttja Resultaten i sin fortsatta
verksamhet.
Leverantören ska gentemot anlitad underkonsult göra för denne bindande förbehåll om
uppdragsgivarens äganderätt och immateriella rätt. Leverantören garanterar att Resultaten fritt
kan användas av Inera och att de ej belastas av eller gör intrång i annan tillkommande rätt.

4.15 Marknadsföring
Leverantören har inte utan skriftligt samtycke från Inera rätt att använda sig av eller
marknadsföra Inera som samarbetspartner eller kund, eller använda Ineras företagsnamn eller
varumärke i marknadsföringssyfte. Leverantören har inte heller, utan skriftligt samtycke från
Ineras kunder, rätt att använda sig av eller marknadsföra Ineras kunder som samarbetspartner,
eller använda Ineras kunders företagsnamn eller varumärke i marknadsföringssyfte.

4.16 Avbeställning och uppsägning av kontrakt
Inera har rätt att förändra uppdraget. Detta kan innebära att hela eller delar av uppdraget
avbeställs. Leverantören ska utföra det arbete som förändringarna föranleder. Leverantören
har, om hela eller delar av uppdraget avbeställs, rätt till 60 dagars ersättning från och med det
datum Inera skriftligen avbeställer uppdraget. Vid avbeställning av hela uppdraget upphör
kontraktet att gälla i sin helhet.

4.17 Kunskapsöverföring
Konsult (er) ska under tiden som uppdraget pågår och när uppdraget avslutas samt vid en
eventuell övergång till anställd hos Inera, genomföra en kunskapsöverföring. Med
kunskapsöverföring menas förutom överlämnande av dokumentation och arbetsuppgifter,
även att konsulten kan komma att vara mentor under en del av uppdragets gång till en anställd
hos Inera.
Vid en eventuell övergång till en ny leverantör ska konsulten vara stöd i överlämningen av
arbetsuppgifter, framtagande och överlämnande av dokumentation samt aktivt deltagande
i överlämning för att göra övergången så smidig och kostnadseffektiv som möjligt för Inera.

4.18 Förtida upphörande
Inera äger rätt att häva kontraktet med omedelbar verkan, eller till den dag Inera anger , om
Leverantören har gjort sig skyldig till väsentligt avtalsbrott. Väsentligt avtalsbrott föreligger vid
följande situationer:
• väsentligt fel, såsom allvarliga säkerhetsbrister eller övriga fel med väsentlig påverkan på
kontraktet, föreligger. Även fel som beror på vårdslöshet eller uppsåt från Leverantörens
sida utgör väsentligt fel.
• det framkommer att leverantören eller företrädare för densamma är föremål för någon av
de upphandlingsrättsliga uteslutningsgrunder som räknas upp i 13 kap. 1-3 §§ LOU.
• Leverantören överlåter rättigheter eller skyldigheter enligt kontraktet utan Ineras skriftliga
medgivande.
Leverantören äger rätt att häva kontraktet till omedelbart upphörande om Inera:
• i väsentlig mån brister i förpliktelse enligt kontraktet och inte vidtar rättelse inom trettio
(30) dagar efter skriftlig anmodan därom, eller
• försätts i konkurs, inleder ackordsförhandlingar, inställer sina betalningar, ansöker om
företagsrekonstruktion eller annars kan anses vara på obestånd.

4.19 Överlåtelse
Leverantören äger inte rätt att överlåta sina rättigheter och/eller skyldigheter enligt kontraktet
utan Ineras föregående skriftliga medgivande.

4.20 Tvist
Tvist med anledning av tolkning och tillämpning av kontraktet och därmed sammanhängande
rättsfrågor ska i första hand lösas mellan parterna. Om parterna inte når uppgörelse ska tvist
avgöras vid allmän domstol med tillämpning av svensk rätt med undantag för lagvalsregler.

4.21 Avropskontraktet undertecknande
Inera använder godkänd digital signering av avropskontraktet , som båda parter ska
signera. Signeringen sker med hjälp av e-legitimation.
Du som undertecknar informeras om att Inera , med stöd av artikel 6.1 e EU:s
dataskyddsförordning (uppgift av allmänt intresse), behandlar dina personuppgifter.
För ytterligare information, se Behandling av personuppgifter - Inera.