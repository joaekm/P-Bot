---
uuid: 3496f23a-69d0-4c49-a957-1d2cee297ce2
doc_type: smart_block
source_file: 1-AllDocuments (20).pdf
authority_level: SECONDARY
block_type: FULL_DOCUMENT
taxonomy_root: DOMAIN_OBJECTS
taxonomy_branch: ARTIFACTS
scope_context: GENERAL_LEGAL
suggested_phase:
- general
topic_tags: []
entities: []
tags:
- n20
- alldocuments
- full_document
---

Upphandlande organisation
Inera AB
Fatu Sesay Upphandling
Sista anbudsdag: 2023-11-13 23:59

1. Avropsförfrågan
1.1 Avropsförfrågan verksamhetsarkitekt
1.1.1 Upphandlande myndighet
Inera AB
118 82, Stockholm
Organisationsnummer: 556559-4230

1.1.2 Om Inera AB
Inera är ett aktiebolag som ägs av regioner, kommuner och SKR Företag. Uppdraget är att skapa förutsättningar för att digitalisera välfärden, genom att förse ägarna med gemensam digital infrastruktur och arkitektur. Inera ska alltid arbeta för invånarnas bästa. Läs mer på www.inera.se

1.2 Bakgrund om uppdraget
Uppdraget består i att stötta vid implementationen av ändrade kundavtal inom Inera och till externa parter som berörs. Stödet består av att både stödja linjefunktionerna i frågeställningar gällande kundavtals ändringarna samt i utförandet där Inera så önskar. Uppdraget förutsätter kunskaper inom RIV (regelverk för interoperabilitet inom vård och omsorg) för att kunna förstå de komplexa samband mot bland annat angränsande lagrum.

1.3 Avropets omfattning och innehåll
Detta är en avropsförfrågan avseende ett resursuppdrag, som genomförs med förnyad konkurrensutsättning enligt Adda Inköpscentrals ramavtal IT-konsulttjänster 2021, projektnummer 10539 (Ramavtalet).
Uppdraget uppskattas till 60% av en heltidsekvivalent per månad för rollen som verksamhetsarkitekt. Uppdraget kan komma att minskas i omfattning under kontraktstiden, förutsättningarna för detta regleras i Avropskontraktet.
Uppdraget är av brådskande karaktär varför konsulten som offereras ska kunna påbörja uppdraget omgående efter tilldelning.
Samtliga villkor i Ramavtalet ska gälla för denna avropsförfrågan. Förfrågan sänds ut till samtliga leverantörer som är antagna på Ramavtalet, Avropssvarsområde D, Stockholms län, Uppsala län, Gotlands län.

1.4 Avropsförfarande förnyad konkurrensutsättning
Detta är ett avrop som genomförs som förnyad konkurrensutsättning på ramavtal IT- konsulttjänster 2021, projektnummer 10539 (Ramavtalet). Avropet ska besvaras i enlighet med angivna kriterier i detta avropsunderlag och tillhörande bilagor.

1.5 Reservation eller alternativa anbud
I anbudet får inga så kallade sidoanbud eller alternativa anbud förekomma. Om anbudsgivaren lämnar förbehåll eller reserverar sig mot villkor i avropsförfrågan kan anbudet komma att förkastas.

1.6 Avropsområde
Avropet genomförs på området Arkitektur

1.7 Kontraktstid
Avropskontraktet gäller inledningsvis från omgående efter kontraktstecknande till 2024-03-31, med en från Ineras sida, ensidigt optionsrätt till förlängning vid ett eller flera tillfällen, upp till maximalt nio (9) månader.
Inera ska meddela förlängning senast fyra veckor innan avtalet löper ut. Om ingen option nyttjas, löper avtalet ut utan föregående uppsägning.

1.8 Avbrytande av avrop
Inera förbehåller sig rätten att avbryta avropet om t.ex. avropssvaren överskrider avsatt budget, om avropssvaren inte uppfyller Inera förväntade krav, eller om andra omständigheter inträffar som påverkar eller förändrar fullföljandet.

1.9 Upphandlingsdokumenten
Avropsförfrågan består av följande handlingar:
* Annonsen
* Detta upphandlingsdokument
Avropsförfrågan omfattar följande bilagor:
* Avsnitt 4: Förlaga till Ineras Avropskontrakt
* Bilaga 1: Referensuppdrag
Anbudsgivaren är skyldig att själv kontrollera att fullständigt upphandlingsdokument enligt förteckning ovan erhållits.

1.10 Elektronisk anbudsgivning
Inera använder sig av elektronisk anbudsgivning via Mercell's upphandlingssystem TendSign, vilket innebär att anbudsgivare skickar in anbud elektroniskt via tjänsten.
Om frågor eller behov av support uppstår kring hantering av verktyget kan Visma Commerce AB:s support kontaktas via epost på tendsign@visma.com.
Observera att supporten normalt är bemannad helgfria vardagar mellan 07.00- 17.00.
Det är kostnadsfritt att använda systemet. För tillgång till systemet krävs inloggning. Användarnamn och lösenord samt mer information erhålls genom registrering på www.tendsign.com

1.11 Förtydligande, kompletteringar eller frågor om upphandlingsdokumentet
Om avropsförfrågan upplevs som otydligt eller om några av de ställda kraven uppfattas som orimliga, onormalt kostnadsdrivande eller konkurrensbegränsande i något avseende är det viktigt att Inera kontaktas på ett så tidigt stadium som möjligt så att missförstånd kan undvikas.
Inera lämnar alltid eventuella förtydliganden eller kompletteringar via TendSigns anbudstjänst. Anbudsgivaren ansvarar själv för att hålla sig uppdaterad. Begäran om ett förtydligande eller komplettering av upphandlingsdokumentet ska vara ställda genom Mercell TendSigns anbudstjänst.
Vid frågor eller behov av support kring användandet av systemet kontaktas Mercell TendSigns supportfunktion. Sista dagen för anbudsgivaren att ställa frågor är 2023-11-08. Om frågor inkommer senare än 2023-11-08 garanterar Inera inte att frågan besvaras.
Det är av stor vikt att anbudsgivare har kontinuerlig e-postbevakning av den e-postadress som angivits hos Mercell TendSign. Till denna e-postadress kommer information om upphandlingen att skickas.
Om anbudsgivare inte registrerar sig på www.tendsign.com utan hämtar upphandlingsdokumentet på annat sätt, kan Inera inte garantera att all information om frågor och svar under upphandlingsförfarandet kommer denne till handa. Anbudsgivare ansvarar själv för att kontrollera och hämta tillkommande upplysningar via Mercell TendSign. Publicerade frågor och svar samt eventuella förtydliganden och kompletteringar under anbudstiden utgör en integrerad del av upphandlingsdokumenten.

1.12 Allmänna anbudsförutsättningar
Anbudsgivaren ska basera sitt anbud på de förutsättningar och krav som anges i avropsförfrågan och eventuellt tillkommande information.
Möjligheten att begära in kompletterande uppgifter eller förtydliganden av anbudet är mycket begränsade varför det är viktigt att anbudsgivaren kontrollerar att anbudet innehåller samtliga efterfrågade uppgifter. Inera har ingen skyldighet att låta en anbudsgivare förtydliga eller komplettera sitt anbud.
I samband med prövning av anbudet kan Inera komma att kontrollera de av anbudsgivaren lämnade uppgifterna. Felaktigheter kan leda till att anbudet förkastas.

1.13 Språk
Anbudet ska vara skrivet på svenska. Endast intyg, certifikat eller tekniska specifikationer i det fall anbudsgivaren bifogar sådana, får vara på engelska.

1.14 Ersättning för att upprätta anbud
Inera ersätter inte anbudsgivare för upprättande av anbud.

1.15 Anbudsöppning
Anbuden kommer samtidigt och så snart som möjligt efter anbudstidens utgång att öppnas vid en förrättning där minst två personer som utses av Inera deltar.

1.15.1 Angivande av priser
Alla priser som lämnar i anbudet ska vara i svenska kronor exklusive mervärdesskatt.

1.16 Tilldelningsbeslut
Så snart Inera fattat beslut om vilken ramavtalsleverantör som tilldelas avropet, kommer information om beslut med rapport och redovisning av skälen meddelas samtliga anbudsgivare via Mercell TendSign.
Inera har inte för avsikt att tillämpa den frivilliga avtalsspärren med anledning av att uppdraget måste starta i direkt anslutning till tilldelningsbeslutet på grund av att uppdragets brådskande karaktär.

1.17 Sekretess
Uppgifter i ett upphandlingsärende omfattas av sekretess enligt Offentlighets- och sekretesslagen (2009:400) till dess att upphandlingen offentliggjorts, beslut fattats eller upphandlingen på annat sätt avslutats. Efter det att upphandlingen har avslutats är i normalfallet samtliga handlingar i upphandlingen offentliga handlingar. Om anbudsgivare anser att uppgift(er) i anbudshandlingar bör beläggas med sekretess anges detta med utförlig motivering redan i anbudet. I annat fall förutsätts att anledning till sekretess saknas. Sekretessprövning kan inte göras i förväg och garantier kan därför inte lämnas. Generellt är möjligheterna att sekretessbelägga anbudshandlingar i en offentlig upphandling begränsat sedan upphandlingen avslutats.

1.18 Krav på anbudsgivare
1.18.1 Efterfrågad roll och nivå
Rollen som efterfrågas är en verksamhetsarkitekt, som också kommer att refereras till som konsulten eller offererad konsult i underlaget. Offererad konsult ska vara på nivå 5. Dokumentation ska bifogas som bevisar kravuppfyllnad för nivå 5 enligt ramavtalet. I detta avrop efterfrågar vi endast en (1) konsult.
Bifoga dokumentation för att bevisa att offererad konsult uppfyller nivå fem (5) enligt ramavtalet.
Bifogad fil

1.18.2 Ska- Krav på offererad konsult
För att kunna utföra uppdraget ska konsulten uppfylla samtliga ställda ska krav.
Den offererade konsulten ska :
* ha förmåga att strukturera, analysera och kommunicera ut komplexa samband för både tjänstebaserad arkitektur och avtalsmodeller
* ha erfarenhet av minst tre (3) år löpande hantering av framtagning, implementation och justeringar av avtal
* ha erfarenhet av minst tre (3) av att ha varit delaktig i verksamhet med uppföljning och kravställning av offentliga avtal
* ha erfarenhet och ha varit ansvarig för uppdrag inom RIV-TA med kopplingar till kundavtal och personuppgiftshantering
* ha erfarenhet av att driva nationella projekt inom hälso- och sjukvård inom RIV -TA
Bifoga bevis på CV på offererad konsult som påvisar erfarenhet av ovanstående ska-krav. Det ska tydligt framgå vilka uppdra som styrker erfarenheten.
Bifogad fil

1.18.3 Krav på referensuppdrag
Konsulten som offereras för rollen verksamhetsarkitekt ska inkomma med två (2) referensuppdrag. Samtliga referensuppdrag får vara pågående och inte äldre än tre (3) år från sista anbudsdag.
Anbudsgivaren ska redovisa referensuppdragen i bilaga 1- referensuppdrag, och bifoga filen nedan.
* Referensuppdraget ska omfattat att ha en ledande roll där både tjänstebaserad arkitektur och avtalsmodeller påverkats med komplexa samband. Med komplexa samband menas att det är flera parametrar som påverkas.
* Referensuppdraget ska omfattat att bedriva avtalsförändringar med kundavtal inom RIV-TA.
Bifoga ifylld Bilaga1 Referensuppdrag
Bifogad fil

1.19 Krav och uppgifter om anbudsgivare
Nedan följer krav på anbudsgivande företag och företag vars kapacitet åberopas.

1.20 Företagsuppgifter
Anbudsgivare anger företagsuppgifter enligt nedan:
a. Anbudsgivaren anger namn enligt registreringsbevis från Bolagsverket eller motsvarande
Fritext
b. Anbudsgivarens organisationsnummer
Fritext

1.21 Underleverantörer
Delar av uppdraget kan utföras av underleverantörer. Med underleverantörer avses sådan leverantör som träder i ramavtalsleverantörens ställe för att utföra delar av uppdraget men inte sådana leverantörer som levererar diverse varor och tjänster till ramavtalsleverantören.
Observera att bolag som ingår i samma koncern som anbudsgivaren är att betrakta som underleverantör till ramavtalsleverantören om bolagen har olika organisationsnummer och fullgör uppgifter enligt föregående stycke. I det fall anbudsgivaren vill använda sig av en underleverantör för utförandet av uppdraget, ska det först godkännas skriftligen av Inera i enlighet med Ramavtalet och redovisas i anbudet.
I det fall anbudsgivaren använder sig av underleverantör och/eller åberopar annat företags kapacitet, ska åtagandet vara kopplat till fullgörandet av uppdraget under hela kontraktstiden enligt detta avrop och i enlighet med ramavtalet.
Om tillämpligt ange information om underleverantören:
Fritext

2. Krav på utförandet av tjänsten
2.1 Utförande av tjänsten
2.1.1 Uppdragets resultat och tidplan
Konsultens uppdrag ska bistå Inera med att införa ett gemensamt arbetssätt med tjänster och leverantörer. Offererad konsult ska kunna påbörja uppdraget omgående efter kontraktstecknande.

2.1.2 Uppdraget omfattar
Konsulten kommer att arbeta som verksamhetsarkitekt i projektet och stötta vid implementationen av ändrade kundavtal inom Inera och till externa parter som berörs. Stödet består av att både stödja linjefunktionerna i frågeställningar gällande kundavtals ändringarna och också i utförandet där Inera så önskar. Konsulten ska också aktivt bidra till att höja Ineras kunskapsnivå om Ineras möjligheter och påverkan på kundstocken.
Uppdragets arbetsuppgifter kan komma att förändras under uppdragstiden. Förändringar sker i dialog med konsulten och uppdragsgivaren/projektledaren.
Offererad konsult ska minst utföra följande under hela avtalstiden:
* Stötta vid implementation av ändrade kundavtal
* Kvalitetssäkra material
* Utföra miniutredningar utifrån lagstiftning samt ramverk
* Leda informationsträffar
* Ta fram kommunikationsmaterial
* Stötta pricing manager vid prissättning
* Kunskapsöverföring

2.1.3 Rätt till uppdragsresultatet
Inera AB erhåller full och oinskränkt ägande- och nyttjanderätt till uppdragsresultatet. Detta inkluderar upphovsrätt och andra immateriella rättigheter.
Leverantören ska göra förbehåll för Ineras äganderätt i sina underleverantörsavtal. Leverantören får inte nyttja uppdragsresultatet utan Ineras medgivande.

2.1.4 Kunskapsöverföring
Konsulten ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten kan komma att vara mentor under en del av uppdragets gång till en anställd hos Inera.

2.1.5 Kommunikation och kontakt
Konsulten ska rapportera till uppdrags/projektledare löpande. Kommunikation ska ske kontinuerligt och veckovisa avstämningar sker antingen digitalt eller på plats i Ineras lokaler i Stockholm.
Konsulten förväntas infinna sig på plats i Ineras lokaler i Stockholm på begäran.

2.1.6 Riktlinjer för genomförande
Konsulten förväntas utföra uppdraget löpande och självgående samt i enlighet med här i angiven kravspecifikation.
Samtliga ska krav på avsnittet, utförande av tjänsten uppfylls:
Ja/Nej. Ja krävs

3. Utvärderingsmodell
3.1 Utvärderingsmodell och formel för utvärdering
De avropssvar som i sitt anbud offererade en (1) konsult som i första steget kvalificerades och i andra steget uppfyllde samtliga ska krav, kommer gå vidare till utvärdering.
Inera kommer att anta det ekonomiskt mest fördelaktiga anbudet med utvärderingsgrund pris och kvalitet.

Med pris menas angivet timpris för utförandet av uppdraget och med kvalitet hur väl konsulten bedöms motsvara de bedömningsgrunder som framkommer av nedan avsnitt.
Maximalt mervärdesavdrag är 900 kronor.
Maximalt anbudspris är 1500 kronor.
Formel för utvärdering:
Pris per timme (anbudspris) - erhållet fiktivt mervärdesavdrag=Utvärderingspris.
Det anbud med lägst utvärderingspris kommer att tilldelas kontrakt.
Ange fast timpris för utförande av uppdraget:
Prisfält

3.2 Mervärde Intervju
3.2.1 Intervjuer
Intervjun kommer att pågå i 30 minuter och ska ske via Teams.
Intervjuer kommer hållas under vecka 47. Vi ber därför samtliga anbudsgivare att reservera möjligheten att hålla en intervju. Kallelsen kommer att skickas ut med kort varsel.
Intervjun kommer att hållas av med sakkunnig(a) person(er) och en (1) från Inköp.

3.2.2 Bedömningsgrunder och kvalitetskriterier intervju
Inera kommer att kalla offererade konsulter som är kvalificerade och uppfyller de obligatoriska kraven på intervju, för att utvärdera och tilldela kvalitetspoäng enligt nedan angivna kriterier.
Utvärdering sker enligt nedan angivna kvalitetskriterier.

| Bedömningsgrund | Påstående | Poäng |
| :--- | :--- | :--- |
| Kommunikativ och mentor egenskaper | Konsultens visar på intervjun att hen har förmågan att förklara på ett målgruppsanpassad sätt och kan förmedla de komplexa samband mellan tjänstearkitektur och kundavtal. | 0-3 |
| Kompetens och förståelse om RIV-Ta och uppdraget i sin helhet | Konsulten besitter mycket god förståelse av uppdraget och visar på intervjun att hen på ett stringent och pedagogiskt sätt kan problematisera hur RIV-TA kundavtalen samverkar. | 0-3 |
| Genomförbarhet | Konsulten visar och förklarar metod och arbetsprocess som är relevant för ett gott resultat för genomförandet av uppdraget med god måluppfyllelse. | 0-3 |

| Poäng | Kvalitetsbedömning |
| :--- | :--- |
| 3 | Konsulten visar på intervjun att bedömningsgrunden helt, eller med obetydliga brister uppfylls och visar en djup förståelse av uppdragets innehåll. |
| 2 | Konsulten visar på att bedömningsgrunden huvudsakligen men inte på ett fullgott tydligt och konkret sätt uppfylls och visar en god förståelse av uppdragets innehåll. |
| 1 | Konsulten visar på att bedömningsgrunder till viss del uppfylls, och visar en godtagbar förståelse av uppdragets innehåll. |
| 0 | Konsulten visar på betydande brister i förhållande till en eller flera bedömningsgrunder och visar bristfällig förståelse av uppdragets innehåll. |

Varje poäng (1-3) som tilldelas vid bedömningen kommer att motsvara 100 kronor i mervärdesavdrag vid utvärderingen. Maximalt mervärde som kan tilldelas vid utvärderingen är 900 kronor.
Anbud där inte minst (1) poäng per bedömningsgrund tilldelas, kommer inte att anses vara av tillräckligt tillfredställande kvalitet och kommer därmed att förkastas.

4. Avropskontrakt
4.1 Avropskontrakt verksamhetsarkitekt
4.1.1 Parter
Inera AB, org. nr 556559-4230, Box 177 03, 118 93 Stockholm, nedan kallad ”Inera”.
Leverantörens namn org. nr Leverantörens organisationsnummer "adress", nedan kallad ”Leverantören”.
Parterna ska utse var sin kontaktperson för frågor och samarbete med anledning av kontraktet. Parterna ska skriftligen informera varandra om ny kontaktperson utses.

4.2 Omfattning och utförande
Kontraktet omfattar 24 timmar/veckan eller 96 timmar/månad, som resurskonsult för rollen Verksamhetsarkitekt.
Erbjuden konsult: [Fylls i vid avtalstecknande)
Under kontraktstiden förbehåller Inera sig rätten att justera omfattningen. I det fall omfattningen minskar har leverantören rätt till 30 dagars ersättning. I det fall omfattningen ökar sker det på oförändrade villkor. Inera lämnar dock inga garantier avseende omfattning.
Leverantören förbinder sig att genomföra uppdraget i enlighet med kontraktet.
Leverantören ska på Ineras begäran månadsvis tidrapportera i Ineras tidrapporteringssystem.

4.3 Kontraktstid
Avropskontraktet gäller inledningsvis från [fylls i vid kontraktstecknande] till 2024-03-31 med en från Ineras sida, ensidigt optionsrätt till förlängning vid ett eller flera tillfällen, upp till maximalt nio (9) månader.
Om ingen option nyttjas, löper avtalet ut utan föregående uppsägning.
Inera ska meddela förlängning senast fyra veckor innan avtalet löper ut. Om ingen option nyttjas, löper avtalet ut utan föregående uppsägning.

4.4 Kontraktshandlingar
Följande handlingar gäller som kontraktshandlingar. Vid motstridiga uppgifter gäller handlingarna i följande ordning (bilagor angivna i punkt 3 gäller utan inbördes ordning):
1. Skriftliga tillägg till, och ändringar i, detta kontrakt.
2. Detta kontrakt och bilagor till kontraktet
3. Avropskontraktet (publicerad)
4. Adda Inköpscentrals ramavtal IT-konsulttjänster 2021, projektnummer 10539 (Ramavtalet)
Ändringar och tillägg ska godkännas och skriftligen undertecknas av behörig företrädare för både Inera och Leverantören.

4.5 Ersättning
Ersättning sker enligt löpande räkning. Ersättning xxx/timme, vilket debiteras månadsvis i efterskott.
Angivna priser ska vara fasta under hela kontraktsperioden och inkludera samtliga kostnader som är förenade med uppdraget. Inga tilläggskostnader accepteras. Mervärdesskatt tillkommer enligt gällande lagstiftning. I övrigt får inga avgifter eller någon annan hanteringskostnad tillkomma.

4.6 Överlämnande vid kontraktsslut
Konsulten ska innan uppdraget avslutas och vid en eventuellt övergång till ny uppdragstagare, vara stöd i överlämningen av arbetsuppgifter. Det innebär att konsulten under överlämnande kan komma att bes om en kunskapsöverföring till anställd hos Inera eller ny uppdragstagare i form av möten och skriftlig dokumentation. Under överlämningsperioden, ska konsulten vara behjälplig med överlämning av arbetsuppgifter, dokumentation och andra delar som kan ingå i uppdraget till Inera AB.

4.7 Underleverantörer
Leverantören får anlita underleverantör för genomförande av uppdraget endast efter medgivande från Inera. Om underleverantör anlitas ansvarar Leverantören för underleverantörens arbete såsom om arbetet utförts av Leverantören själv. Leverantören ansvarar vidare för att underleverantör inte utan Ineras skriftliga medgivande delegerar sitt åtagande till annan leverantör.
Leverantören ansvarar för att det mellan Leverantören och underleverantörer finns giltigt avtal som säkerställer att respektive underleverantör är skyldig att följa de villkor och förutsättningar som följer av kontraktet.

4.8 Sekretess
Leverantören förbinder sig att följa bestämmelser om sekretess i offentlighets- och sekretesslagen (2009:400), lagen (2020:914) om tystnadsplikt vid utkontraktering av teknisk bearbetning eller lagring av uppgifter eller vid var tid gällande annan tillämplig sekretesslagstiftning som gäller för Inera. Leverantören förbinder sig att göra medarbetare som ska arbeta med uppdrag enligt kontraktet uppmärksamma på gällande sekretessbestämmelser.
Inera har rätt att ingå sekretessavtal med enskilda medarbetare hos Leverantören eller hos aktörer för vilka Leverantören svarar, som genom detta kontrakt kan få tillgång till uppgifter för vilka sekretess gäller. Leverantören ska medverka till att sekretessavtal ingås och meddela Inera om vilka medarbetare som berörs. Inera har rätt att kräva att Leverantören omedelbart byter ut medarbetare som inte ingår sekretessavtal med Inera.
Sekretess gäller även efter att kontraktet har upphört, om det särskilt anges.

4.9 Revision
I syfte att kontrollera om Leverantören uppfyller sina åtaganden enligt kontraktet äger Inera rätt att granska berörd del av Leverantörens verksamhet och utförande enligt kontraktet. Rätten till revision omfattar bland annat säkerhetsrevisioner. Leverantören ska vara behjälplig vid genomförande av säkerhetsrevisioner samt tillhandahålla stöd vid granskningar initierade av tillsynsmyndigheter.
Om fel eller brister framkommer vid revision ska Leverantören avhjälpa dessa utan onödigt dröjsmål.
Vardera part svarar för sina egna kostnader för en revision förutsatt att Leverantören inte visar sig väsentligen ha brustit i sina åtaganden enligt kontraktet. I det fallet står Leverantören för samtliga skäliga och nödvändiga kostnader för revisionen.

4.10 Ansvar och försäkring
Leverantören ansvarar för samtliga skador som Leverantören, eller annan för vilken Leverantören ansvarar, orsakar genom vårdslöshet vid leverans enligt kontraktet. Leverantören ansvarar dock inte för indirekta skador. Med indirekt skada avses inte följdskada

skadeståndsrättsligt utgör en del av en personskada eller en sakskada. Om Inera gentemot tredje man görs ansvarig för sådan skada, ska Inera informera och ha en dialog med Leverantören, och Leverantören ska hålla Inera skadeslös.
Om Leverantören enligt tvingande lag eller rättspraxis har ett längre gående ansvar för en skada, ansvarar Leverantören oavsett föregående stycke för den uppkomna skadan.
Leverantören förbinder sig att teckna och under hela avtalsperioden vidmakthålla erforderligt försäkringsskydd för sitt åtagande enligt kontraktet.

4.11 Fakturerings- och betalningsvillkor

Fakturor från leverantören ska innehålla följande uppgifter:
*   Specifikation av det utförda arbetet
*   Referens/kostnadsställe 8431, som ska anges i referensfältet. Det kan endast vara ett kostnadsställe per faktura.
*   Kontraktets diarienummer 2023090032

Inera tar endast emot elektroniska fakturor. Skannade pappersfakturor och PDF-fakturor betraktas inte som e-fakturor. Inera AB kan ta emot fakturor via nätverket PEPPOL. Fakturering får endast ske för faktiskt nedlagd tid.
Inera ABs PEPPOL-ID är 0007:5565594230 eller 0088: 7365565594238. Inera AB använder primärt standarden Peppol, men tar även emot e-fakturor i EDI-standard. Ett annat alternativ är att använda Ineras VAN-tjänst genom InExchange. Ineras parts-id är GLN 7365565594238.: https://www.inera.se/kontakta-oss/fragor-om-fakturor-och-betalning/

4.12 Priser

I enlighet med ramavtalets villkor (1.7. priser) ska det utöver offererad timpris inte faktureras övriga kostnader. I priset ingår samtliga kostnader för att utföra tjänsterna. Ytterligare kostnader för t.ex. administration, arbete, resor, kost, logi eller traktamente ersätts alltså inte.

4.13 Force Majeure

Om part är förhindrad att fullgöra sina åtaganden ska denne i nödvändig omfattning vara befriad från åtagandena om hindret beror på myndighetsåtgärd, krigshändelse, terroristattack, eldsvåda, upplopp, strejk, blockad, miljökastastrof eller annan omständighet utanför parts kontroll, om parten inte skäligen kunde förväntas ha räknat med denna omständighet vid Kontraktets ingående och parten inte själv orsakat eller medverkat till hindret. Arbetskonflikt som har sin grund i parts brott mot kollektivavtal får inte åberopas som befrielsegrund.
Part som önskar åberopa force majeure ska utan oskäligt dröjsmål skriftligen meddela den andra parten om skälen för åberopandet och konsekvenserna därav. Innan åberopandet ska part bereda motparten möjlighet att i samförstånd försöka övervinna problemen. Förhindrad part ska vidta skäliga ansträngningar för att mildra omfattningen och effekten av hindret samt återuppta fullgörandet av åtagandet som förhindrats så snart detta är möjligt. Då hinder för fullföljande inte längre föreligger ska part åter fullgöra sina skyldigheter till fullo.

4.14 Immateriella rättigheter

Inera erhåller genom detta kontrakt äganderätten till allt material och alla resultat som framkommer vid uppdragets utförande (nedan gemensamt kallade "Resultaten"). All upphovsrätt liksom eventuell patenträtt eller annan immateriell rätt hänförlig till Resultaten utgör Ineras egendom. Leverantören har ej rätt att utnyttja Resultaten i sin fortsatta verksamhet.
Leverantören ska gentemot anlitad underkonsult göra för denne bindande förbehåll om uppdragsgivarens äganderätt och immateriella rätt. Leverantören garanterar att Resultaten fritt kan användas av Inera och att de ej belastas av eller gör intrång i annan tillkommande rätt.

4.15 Marknadsföring

Leverantören har inte utan skriftligt samtycke från Inera rätt att använda sig av eller marknadsföra Inera som samarbetspartner eller kund, eller använda Ineras företagsnamn eller varumärke i marknadsföringssyfte. Leverantören har inte heller, utan skriftligt samtycke från Ineras kunder, rätt att använda sig av eller marknadsföra Ineras kunder som samarbetspartner, eller använda Ineras kunders företagsnamn eller varumärke i marknadsföringssyfte.

4.16 Avbeställning och uppsägning av kontrakt

Inera har rätt att förändra uppdraget. Detta kan innebära att hela eller delar av uppdraget avbeställs. Leverantören ska utföra det arbete som förändringarna föranleder. Leverantören har, om hela eller delar av uppdraget avbeställs, rätt till 30 dagars ersättning från och med det datum Inera skriftligen avbeställer uppdraget. Vid avbeställning av hela uppdraget upphör kontraktet att gälla i sin helhet. Under ersättningsperioden på 30 dagar ska konsulten vara behjälplig med överlämning av arbetsuppgifter, dokumentation och andra delar som kan ingå i uppdraget till Inera AB.

4.17 Kunskapsöverföring

Konsult (er) ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten kan komma att vara mentor under en del av uppdragets gång till en anställd hos Inera.

4.18 Förtida upphörande

Inera äger rätt att häva kontraktet med omedelbar verkan, eller till den dag Inera anger, om Leverantören har gjort sig skyldig till väsentligt avtalsbrott. Väsentligt avtalsbrott föreligger vid följande situationer:
*   väsentligt fel, såsom allvarliga säkerhetsbrister eller övriga fel med väsentlig påverkan på kontraktet, föreligger. Även fel som beror på vårdslöshet eller uppsåt från Leverantörens sida utgör väsentligt fel.
*   det framkommer att leverantören eller företrädare för densamma är föremål för någon av de upphandlingsrättsliga uteslutningsgrunder som räknas upp i 13 kap. 1-3 §§ LOU.
*   Leverantören överlåter rättigheter eller skyldigheter enligt kontraktet utan Ineras skriftliga medgivande.

Leverantören äger rätt att häva kontraktet till omedelbart upphörande om Inera:
*   i väsentlig mån brister i förpliktelse enligt kontraktet och inte vidtar rättelse inom trettio (30) dagar efter skriftlig anmodan därom, eller
*   försätts i konkurs, inleder ackordsförhandlingar, inställer sina betalningar, ansöker om företagsrekonstruktion eller annars kan anses vara på obestånd.

4.19 Överlåtelse

Leverantören äger inte rätt att överlåta sina rättigheter och/eller skyldigheter enligt kontraktet utan Ineras föregående skriftliga medgivande.

4.20 Tvist

Tvist med anledning av tolkning och tillämpning av kontraktet och därmed sammanhängande rättsfrågor ska i första hand lösas mellan parterna. Om parterna inte når uppgörelse ska tvist avgöras vid allmän domstol med tillämpning av svensk rätt med undantag för lagvalsregler.

4.21 Avropskontraktet undertecknande

Inera använder godkänd digital signering av avropskontraktet, som båda parter ska signera. Signeringen sker med hjälp av e-legitimation.
Du som undertecknar informeras om att Inera, med stöd av artikel 6.1 e EU:s dataskyddsförordning (uppgift av allmänt intresse), behandlar dina personuppgifter. För ytterligare information, se Behandling av personuppgifter - Inera.