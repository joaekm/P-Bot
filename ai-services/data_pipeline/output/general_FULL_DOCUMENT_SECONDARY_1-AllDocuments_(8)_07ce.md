---
uuid: 07ce9739-f7ff-44ae-9d18-bd38663202c2
doc_type: smart_block
source_file: 1-AllDocuments (8).pdf
authority_level: SECONDARY
block_type: FULL_DOCUMENT
taxonomy_root: DOMAIN_OBJECTS
taxonomy_branch: ARTIFACTS
scope_context: GENERAL_LEGAL
suggested_phase:
- general
topic_tags: []
entities: []
tags:
- alldocuments
- n8
- full_document
---

**1. Avropsförfrågan**

**1.1 Avropsförfrågan**
**1.1.1 Upphandlande myndighet**
Inera AB
118 82, Stockholm
Organisationsnummer: 556559-4230

**1.1.2 Om Inera AB**
Inera är ett aktiebolag som ägs av regioner, kommuner och SKR Företag. Uppdraget är att skapa förutsättningar för att digitalisera välfärden, genom att förse ägarna med gemensam digital infrastruktur och arkitektur. Inera ska alltid arbeta för invånarnas bästa. Läs mer på www.inera.se

**1.2 Bakgrund om uppdraget**
Syftet med avropet är att Inera behöver stöd inom SITHS PKI under Ineras flytt av PKI från Telia till egen regi.
Uppdraget innebär bland annat att:
1. Stötta NLS PKI projektet med kunskap inom SITHS, PKI och säkerhetslösningar generellt
2. Ge rådgivning för de arkitekturella vägval som NLS PKI projektet behöver göra.
3. Stötta NLS PKI projektet med ceremoniell genomförandeförmåga
4. löpande support avseende frågor relaterade till PKI-programvaran.

**1.3 Avropets omfattning och innehåll**
Omfattningen av uppdraget kommer variera över tid med anledning av att arbetsuppgifterna varierar från kravställning till installation och olika delmoment tar längre tid än andra. Uppdraget i sin helhet under hela kontraktstiden, uppskattas omfatta cirka 700 timmar. Inera lämnar dock inte garantier för exakt antal timmar.

**1.4 Avropsförfarande förnyad konkurrensutsättning**
Detta är ett avrop som genomförs som förnyad konkurrensutsättning på ramavtal IT- konsulttjänster 2021, projektnummer 10539 (Ramavtalet). Avropet ska besvaras i enlighet med angivna kriterier i detta avropsunderlag och tillhörande bilagor.

**1.5 Reservation eller alternativa anbud**
I anbudet får inga så kallade sidoanbud eller alternativa anbud förekomma. Om anbudsgivaren lämnar förbehåll eller reserverar sig mot villkor i avropsförfrågan kan anbudet komma att förkastas.

**1.6 Avropsområde**
Avropet genomförs på området IT och informationssäkerhet, nivå 5.

**1.7 Kontraktstid**
Avropskontraktet gäller inledningsvis från 2023-08-01, efter kontraktstecknande till 2024-02-28 med en från Ineras sida, ensidigt optionsrätt till förlängning vid ett eller flera tillfällen, upp till maximalt sex (6) månader. Inera ska meddela förlängning senast fyra veckor innan avtalet löper ut. Om ingen option nyttjas, löper avtalet ut utan föregående uppsägning.

**1.8 Avbrytande av avrop**
Inera förbehåller sig rätten att avbryta avropet om t.ex. avropssvaren överskrider avsatt budget, om avropssvaren inte uppfyller Inera förväntade krav, eller om andra omständigheter inträffar som påverkar eller förändrar fullföljandet.

**1.9 Upphandlingsdokumenten**
Avropsförfrågan består av följande handlingar:
* Annonsen
* Detta upphandlingsdokument

Avropsförfrågan omfattar följande bilagor:
* Avsnitt 4 : Förlaga till Ineras Avropskontrakt
* Bilaga 1: Referensuppdrag Huvudarkitekt PKI
* Bilaga 2: Referensuppdrag teknisk kravställare PKI
* Bilaga 2: Uppförande kod för leverantörer
Anbudsgivaren är skyldig att själv kontrollera att fullständigt upphandlingsdokument enligt förteckning ovan erhållits.

**1.10 Elektronisk anbudsgivning**
Inera använder sig av elektronisk anbudsgivning via Mercell's upphandlingssystem TendSign, vilket innebär att anbudsgivare skickar in anbud elektroniskt via tjänsten.
Om frågor eller behov av support uppstår kring hantering av verktyget kan Visma Commerce AB:s support kontaktas via epost på tendsign@visma.com.
Observera att supporten normalt är bemannad helgfria vardagar mellan 07.00- 17.00.
Det är kostnadsfritt att använda systemet. För tillgång till systemet krävs inloggning. Användarnamn och lösenord samt mer information erhålls genom registrering på www.tendsign.com

**1.11 Förtydligande, kompletteringar eller frågor om upphandlingsdokumentet**
Om avropsförfrågan upplevs som otydligt eller om några av de ställda kraven uppfattas som orimliga, onormalt kostnadsdrivande eller konkurrensbegränsande i något avseende är det viktigt att Inera kontaktas på ett så tidigt stadium som möjligt så att missförstånd kan undvikas. Inera lämnar alltid eventuella förtydliganden eller kompletteringar via TendSigns anbudstjänst. Anbudsgivaren ansvarar själv för att hålla sig uppdaterad.
Begäran om ett förtydligande eller komplettering av upphandlingsdokumentet ska vara ställda genom Mercell TendSigns anbudstjänst.
Vid frågor eller behov av support kring användandet av systemet kontaktas Mercell TendSigns supportfunktion. Sista dagen för anbudsgivaren att ställa frågor är 2023-06-14. Om frågor inkommer senare än 2023-06-14 garanterar Inera inte att frågan besvaras.
Det är av stor vikt att anbudsgivare har kontinuerlig e-postbevakning av den e-postadress som angivits hos Mercell TendSign. Till denna e-postadress kommer information om upphandlingen att skickas.
Om anbudsgivare inte registrerar sig på www.tendsign.com utan hämtar upphandlingsdokumentet på annat sätt, kan Inera inte garantera att all information om frågor och svar under upphandlingsförfarandet kommer denne till handa. Anbudsgivare ansvarar själv för att kontrollera och hämta tillkommande upplysningar via Mercell TendSign. Publicerade frågor och svar samt eventuella förtydliganden och kompletteringar under anbudstiden utgör en integrerad del av upphandlingsdokumenten.

**1.12 Allmänna anbudsförutsättningar**
Anbudsgivaren ska basera sitt anbud på de förutsättningar och krav som anges i avropsförfrågan och eventuellt tillkommande information.
Möjligheten att begära in kompletterande uppgifter eller förtydliganden av anbudet är mycket begränsade varför det är viktigt att anbudsgivaren kontrollerar att anbudet innehåller samtliga efterfrågade uppgifter. Inera har ingen skyldighet att låta en anbudsgivare förtydliga eller komplettera sitt anbud.
I samband med prövning av anbudet kan Inera komma att kontrollera de av anbudsgivaren lämnade uppgifterna. Felaktigheter kan leda till att anbudet förkastas.

**1.13 Reservation och alternativa anbud**
I anbudet får inga så kallade sidoanbud eller alternativt anbud förekomma. Om anbudsgivaren lämnar förbehåll eller reserverar sig mot villkor i avropsförfrågan kan anbudet komma att förkastas.

**1.14 Språk**
Anbudet ska vara skrivet på svenska. Endast intyg, certifikat eller tekniska specifikationer i det fall anbudsgivaren bifogar sådana, får vara på engelska.

**1.15 Ersättning för att upprätta anbud**
Inera ersätter inte anbudsgivare för upprättande av anbud.

**1.16 Anbudsöppning**
Anbuden kommer samtidigt och så snart som möjligt efter anbudstidens utgång att öppnas vid en förrättning där minst två personer som utses av Inera deltar.

**1.17 Angivande av priser**
Alla priser som lämnar i anbudet ska vara i svenska kronor exklusive mervärdesskatt.

**1.18 Tilldelningsbeslut**
Så snart Inera fattat beslut om vilken ramavtalsleverantör som tilldelas avropet, kommer information om beslut med rapport och redovisning av skälen meddelas samtliga anbudsgivare via Mercell TendSign. Inera kommer att tillämpa den frivilliga avtalsspärren på tio (10) dagar, kontrakt kan tidigast tecknas dag elva (11).

**1.19 Avbrytande av upphandling**
Om inget anbud motsvarar ställda krav eller om förhållanden som inte kunnat förutses inträffar inom Inera kan upphandlingen avbrytas. Oförutsedda förhållanden som kan komma ifråga kan vara av organisatorisk eller strukturell natur samt kostnadsförändringar av väsentlig omfattning eller betydelse.

**1.20 Sekretess**
Uppgifter i ett upphandlingsärende omfattas av sekretess enligt Offentlighets- och sekretesslagen (2009:400) till dess att upphandlingen offentliggjorts, beslut fattats eller upphandlingen på annat sätt avslutats. Efter det att upphandlingen har avslutats är i normalfallet samtliga handlingar i upphandlingen offentliga handlingar. Om anbudsgivare anser att uppgift(er) i anbudshandlingar bör beläggas med sekretess anges detta med utförlig motivering redan i anbudet. I annat fall förutsätts att anledning till sekretess saknas. Sekretessprövning kan inte göras i förväg och garantier kan därför inte lämnas. Generellt är möjligheterna att sekretessbelägga anbudshandlingar i en offentlig upphandling begränsat sedan upphandlingen avslutats.

**1.21 Krav på anbudsgivare**
**1.21.1 Efterfrågad roll och nivå**
Rollerna som efterfrågas är en Huvudarkitekt PKI och teknisk kravställare PKI, som också kommer att refereras till som konsulter eller offererade konsulter i underlaget. Offererade konsulter ska vara på nivå 5. Dokumentation ska bifogas som bevisar kravuppfyllnad för nivå 5 enligt ramavtalet. I detta avrop efterfrågar vi två (2) konsulter.
a. Bifoga dokumentation för att bevisa att offererad konsult för huvudarkitekt PKI, uppfyller nivå fem (5) enligt ramavtalet.
Bifogad fil
b. Bifoga dokumentation för att bevisa att offererad konsult för teknisk kravställare PKI uppfyller nivå fem (5) enligt ramavtalet.
Bifogad fil

**1.21.2 Ska- Krav på offererade konsulter**
För att kunna utföra uppdraget ska offererade konsulter uppfylla samtliga ställda ska krav. Bifoga CV på offererad konsult för Huvudarkitekt PKI och teknisk kravställare PKI, som påvisar tidigare erfarenhet. Det ska tydligt framgå vilket/ vilka uppdrag som styrker respektive erfarenhet i CV:t.
Den offererade konsulten för rollen som huvudarkitekt PKI ska uppfylla nedan ställda krav:
* Djup kunskap om och erfarenhet av gällande regelverk för Svensk e-legitimation från myndigheten för digital förvaltning, DIGG
* Expertkunskap avseende områden tjänstebaserad systemarkitektur, integrationsplattformar, samt IT inom infrastruktur
* Expertkunskap inom autentiserings – och signeringstekniker/lösningar inkl djup kunskap och erfarenhet av kryptografiska hårdvarumoduler (HSM)
* Erfarenhet av att genomföra nyckelceremonier för e-legitimationer på minst tillitsnivå 3
* Djup teknisk och organisatorisk kunskap i HSM:er från Thales och Entrust
* Djup teknisk och organisatorisk kunskap i CA-mjukvara från Nexus och Insta
* Djup kunskap om regelverk och tillitsramverk PKI-lösningar

Den offererade konsulten för rollen som teknisk kravställare PKI ska uppfylla nedan ställda krav:
* Djup kunskap om och erfarenhet av gällande regelverk för Svensk e-legitimation från myndigheten för digital förvaltning, DIGG
* Expertkunskap avseende områden tjänstebaserad systemarkitektur, integrationsplattformar, samt IT inom infrastruktur
* Expertkunskap inom autentiserings – och signeringstekniker/lösningar inkl djup kunskap och erfarenhet av kryptografiska hårdvarumoduler (HSM)
* Erfarenhet av att genomföra nyckelceremonier för e-legitimationer på minst tillitsnivå 3
* Djup teknisk och organisatorisk kunskap i HSM:er från Thales och Entrust
* Djup teknisk och organisatorisk kunskap i CA-mjukvara från Nexus och Insta
* Djup kunskap om regelverk och tillitsramverk PKI-lösningar
* Djup kunskap om kravställning av funktionella och icke funktionella krav inom PKI-området
* Djup kunskap om regelverk och tillitsramverk för PKI tjänster
a. Bifoga CV för offererad konsult för rollen huvudarkitekt PKI som påvisar att ställda krav uppfylls.
Bifogad fil
b. Bifoga CV på offererad konsult för rollen teknisk kravställare PKI som påvisar att ställda krav uppfylls.
Bifogad fil

**1.21.3 Krav på referensuppdrag**
Anbudsgivaren ska redovisa att offererade konsulter uppfyller kraven på referensuppdragen nedan som ska fyllas i och bifogas anbudet. Referensuppdragen får inte vara äldre än tre (3) år från sista anbudsdag.
Huvudarkitekt PKI
Offererad konsult för rollen som huvudarkitekt PKI ska inkomma med två (2) referensuppdrag. Ett (1) av referensuppdragen ska senast sista anbudsdag vara avslutad. Ett (1) av referensuppdragen får vara pågående.
1) Referensuppdraget ska ha omfattat att ha en ledande roll i ett installationsprojekt eller motsvarande i vilket konsulten arbetat med HSM:er från Thales och Entrust samt varit med och genomfört installationen från start till slut.
2) Referensuppdraget ska ha omfattat att ha en ledande roll i ett projekt i vilket installation av CA-mjukvara från NEXUS har genomförts.

Teknisk kravställare PKI
Offererad konsult för rollen som teknisk kravställare PKI ska inkomma med två (2) referensuppdrag. Ett (1) av referensuppdragen ska senast sista anbudsdag vara avslutade. Ett (1) av referensuppdragen får vara pågående.
1) Referensuppdraget ska ha omfattat framtagande av kravställningar av funktionella och icke-funktionella krav inom PKI-området.
2) Referensuppdraget ska ha omfattad installation av autentiserings – och signeringstekniker/lösningar som även har omfattad kryptografiska hårdvarumoduler (HSM).

a. Bifoga ifylld bilaga 1, Referensuppdrag för Huvudarkitekt PKI
Bifogad fil
b. Bifoga ifylld bilaga 2, Referensuppdrag för Teknisk kravställare PKI
Bifogad fil

**1.22 Krav och uppgifter om anbudsgivare**
Nedan följer krav på anbudsgivande företag och företag vars kapacitet åberopas.

**1.23 Företagsuppgifter**
Anbudsgivare anger företagsuppgifter enligt nedan:
a. Anbudsgivaren anger namn enligt registreringsbevis från Bolagsverket eller motsvarande
Fritext
b. Anbudsgivarens organisationsnummer
Fritext

**1.24 Underleverantörer**
Delar av uppdraget kan utföras av underleverantörer. Med underleverantörer avses sådan leverantör som träder i ramavtalsleverantörens ställe för att utföra delar av uppdraget men inte sådana leverantörer som levererar diverse varor och tjänster till ramavtalsleverantören.
Observera att bolag som ingår i samma koncern som anbudsgivaren är att betrakta som underleverantör till ramavtalsleverantören om bolagen har olika organisationsnummer och fullgör uppgifter enligt föregående stycke. I det fall anbudsgivaren vill använda sig av en underleverantör för utförandet av uppdraget, ska det först godkännas skriftligen av Inera i enlighet med Ramavtalet och redovisas i anbudet.
I det fall anbudsgivaren använder sig av underleverantör och/eller åberopar annat företags kapacitet, ska åtagandet vara kopplat till fullgörandet av uppdraget under hela kontraktstiden enligt detta avrop och i enlighet med ramavtalet.
Om tillämpligt ange information om underleverantören:
Fritext

**2. Krav på utförandet av tjänsten**
**2.1 Krav på uppdraget NLS PKI**
**2.1.1 Uppdraget omfattar**
Syftet med avropet är att Inera behöver stöd inom SITHS PKI under Ineras flytt av PKI från Telia till egen regi. Eftersom uppdraget kommer kräva två (2) konsulter är det viktigt att de har god samarbetsförmåga sinsemellan och är professionella mot Inera och Ineras andra samarbetspartners.
Uppdraget består av att, som huvudarkitekt och teknisk kravställare, ansvara för minst följande områden under hela avtalstiden:
* Identifiera funktionella och icke funktionella krav för att framgångsrikt flytta PKI från Telias miljö till en miljö hos Inera
* Övergripande ansvara för att de lösningar som realiseras möter arkitekturkrav och fastställda principer och är i linje med gällande regelverk för SITHS och DIGGs tillitsramverk.
* Ta fram och dokumentera lösningsarkitektur och arkitekturella principer samt förankra arbetet internt och vid särskilt behov även externt. I de fall det förekommer brister eller avsaknad av nödvändig dokumentation ska lösningsarkitekten föreslå åtgärder som hanteras utan dröjsmål i samverkan med projektet.
* Ta fram underlag (manus) för nyckelceremonier och nyckelflytt samt genomföra ceremonier med deltagande av betrodda roller och revisorer.
* Specificera krav ur ett arkitektur- och tillitsperspektiv, inkluderande användande av tillämpliga standarder och med hänsyn till regelverk och regulatoriska krav.
* Säkerställa att kraven inkluderar alla relevanta och nödvändiga regelverk och ramverk.
* Stödja projektledningen i framtagande av PKI arkitektur samt migreringstrategier.
* Ta fram konceptuell lösningsbeskrivning
* Genomföra regelbundna riskanalyser
* Bidra till kvalitetssäkringsarbetet som följer av SITHS-regelverk och DIGG:s tillitsramverk.
* Stödja projektet i framtagande av verksamhetskrav
* Bidra till att ta fram en behovsbeskrivning som utgångspunkt för fortsatt kravspecificering och överlämning till PKI- och driftförvaltning.
* Bidra till projektets prioriteringsarbete kring krav utifrån aspekter som exempelvis verksamhetsnytta, komplexitet, hållbarhet samt konfidentialitet.
* Bidra till projektets prioriteringsarbete kring krav utifrån aspekter som exempelvis verksamhetsnytta, komplexitet, hållbarhet samt konfidentialitet
* Beakta Ineras referensarkitektur för identitet och åtkomst samt för elektronisk underskrift
* Beakta SITHS regelverk
* Rapportera resultat löpande till projektet NLS PKI

**2.1.2 Kommunikation och kontakt**
Konsultteamet ska rapportera till ansvarig projektledare. Kommunikation ska ske kontinuerligt, regelbundna avstämningar sker antingen digitalt eller på plats i Ineras lokaler i Stockholm. Konsultteamet förväntas infinna sig på plats på Ineras begäran.
Samtliga ska krav på avsnittet, utförande av tjänsten uppfylls och accepteras:
Ja/Nej. Ja krävs

**2.1.3 Ort för utförande**
Uppdraget ska med kort varsel, utföras på plats i Stockholm. Av säkerhetstekniska skäl måste konsulten vara placerad inom EU/EES. Verksamhetskrav är att kunna uttrycka sig i svenska i både tal och skrift.

**2.1.4 Rätt till uppdragsresultatet**
Inera AB erhåller full och oinskränkt ägande- och nyttjanderätt till uppdragsresultatet. Detta inkluderar upphovsrätt och andra immateriella rättigheter.
Leverantören ska göra förbehåll för Ineras äganderätt i sina underleverantörsavtal. Leverantören får inte nyttja uppdragsresultatet utan skriftligt medgivande från Inera.

**2.1.5 Uppdragets resultat och tidplan**
Projektet arbetar nu med att designa och sätta upp olika miljöer. Enligt nuvarande plan designas och implementeras QA-miljö runt sommaren och Produktionsmiljö under Q4.
Projektplanen är beskrives AS-IS och kan påverkas av yttre omständigheter. Leverantören ska medverka till att projektplanen upprätthålls, förbättras och ska finnas tillgänglig för att bistå Inera i dennes övergång från användandet av en tjänsteleverantör till att äga och drifta PKI-programvaran självständigt.

**2.1.6 Kunskapsöverföring**
Konsulten ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten kan komma att vara mentor under en del av uppdragets gång till en anställd hos Inera.
Vid en eventuell övergång till en ny leverantör ska konsulten vara stöd i överlämningen av arbetsuppgifter, framtagande och överlämnande av dokumentation samt aktivt deltagande i överlämning för att göra övergången så smidig och kostnadseffektiv som möjligt för Inera.
Leverantören och offererad konsultteamet accepterar och uppfyller krav på kunskapsöverföring:
Ja/Nej. Ja krävs

**2.1.7 Tredjepartsverktyg**
Användandet av tredjepartsverktyg ska godkännas skriftligen på förhand av Inera. Inera ska ha äganderätten till allt material och alla resultat som framkommer vid uppdragets utförande.
Kravet på tredjepartsverktyg och ägande av information accepteras:
Ja/Nej. Ja krävs

**2.1.8 Riktlinjer för genomförande**
Konsulten förväntas utföra uppdraget löpande och självgående samt i enlighet med här i angiven kravspecifikation.
Samtliga krav på avsnittet, utförande av tjänsten uppfylls:
Ja/Nej. Ja krävs

**3. Utvärderingsmodell**
**3.1 Utvärderingsmodell och formel för utvärdering**
De avropssvar som i sitt anbud offererade en (1) konsult som i första steget kvalificerades och i andra steget uppfyllde samtliga ska krav, kommer gå vidare till utvärdering.
Inera kommer att anta det ekonomiskt mest fördelaktiga anbudet med utvärderingsgrund pris och kvalitet.
Med pris menas angivet timpris för utförandet av uppdraget och med kvalitet hur väl konsulten bedöms motsvara de bedömningsgrunder som framkommer av nedan avsnitt.
Maximalt mervärdesavdrag är 900 kronor.
Formel för utvärdering:
Pris per timme (anbudspris) - erhållet mervärdesavdrag = Utvärderingspris.
Det anbud med lägst utvärderingspris kommer att tilldelas kontrakt.
Ange fast timpris för utförande av uppdraget:
Prisfält

**3.2 Mervärde Intervju**
**3.2.1 Intervjuer för Huvudarkitekt PKI och Teknisk konsult PKI**
Intervjuer hålls med båda offererade konsulter samtidigt.
Intervjun kommer att pågå i 30 minuter och ske antingen via Teams eller på plats i Inera lokaler på Hornsgatan 20 i Stockholm.
Intervjuer kommer hållas under vecka 25 -26. Vi ber därför samtliga anbudsgivare att reservera möjligheten att hålla en intervju. Kallelsen kommer att skickas ut med kort varsel i början av vecka 25.
Intervjun kommer att hållas av en person från projektkontoret och en från Inköp.

**3.2.2 Bedömningsgrunder och kvalitetskriterier intervju**
Inera kommer att kalla offererade konsulter som är kvalificerade och uppfyller de obligatoriska kraven på intervju, för att utvärdera och tilldela kvalitetspoäng enligt nedan angivna kriterier.
Utvärdering sker enligt nedan angivna kvalitetskriterier.

| Bedömningsgrund | Påstående | Poäng |
|---|---|---|
| Samarbetsförmåga | Konsulternas förmåga att på ett stringent och målgruppsanpassat sätt kommunicera budskap, information och kunskap, samt förmågan till ett professionellt och positivt kundbemötande med hög servicekänsla framkommer under intervjun. | 0-3 |
| Kompetens och förståelse för uppdraget | Konsulten visar på intervjun att hen besitter mycket god förståelse av uppdraget och har kunskap som högst sannolikt leder till en hög kvalitativleverans av projektet. | 0-3 |
| Genomförbarhet | Konsulten visar och förklarar på ett tydligt sätt hur kombinationen av regelverk och teknisk kunskap inom PKI området, tillämpas i praktiken för ett gott resultat för genomförandet av uppdraget med god måluppfyllelse. | 0-3 |
| Kompetens inom regelverk och tillitsramverk PKI lösningar | Konsulten kan på ett tydligt sätt förklara regelverk och tillitsramverk för PKI lösningar samt dess tillämpning i praktiken, vilket gör det sannolikt att uppdraget med hög sannolikhet kommer att leda till en leverans med mycket god kvalitet. | 0-3 |

| Poäng | Kvalitetsbedömning |
|---|---|
| 3 | Konsulten visar på intervjun att bedömningsgrunden helt, eller med obetydliga brister uppfylls och visar en djup förståelse av uppdragets innehåll. |
| 2 | Konsulten visar på att bedömningsgrunden huvudsakligen men inte på ett fullgott tydligt och konkret sätt uppfylls och visar en god förståelse av uppdragets innehåll. |
| 1 | Konsulten visar på att bedömningsgrunder till viss del uppfylls, och visar en godtagbar förståelse av uppdragets innehåll. |
| 0 | Konsulten visar på betydande brister i förhållande till en eller flera bedömningsgrunder och visar bristfällig förståelse av uppdragets innehåll. |

Varje poäng (1-3) som tilldelas vid bedömningen kommer att motsvara 75 kronor i mervärdesavdrag vid utvärderingen. Maximalt mervärde som kan tilldelas vid utvärderingen är 900 kronor.
Anbud där fyra (4) poäng eller lägre ges sammantaget kommer inte a

tt anses vara av tillräckligt tillfredsställande kvalitet och kommer därmed att förkastas.

4. Avropskontrakt förlaga
4.1 Avropskontrakt processledare
4.1.1 Parter
Inera AB, org. nr 556559-4230, Box 177 03, 118 93 Stockholm, nedan kallad ”Inera”.
Leverantörens kontaktperson, org. nr Leverantörens organisationsnummer, Leverantörens e-postLeverantörens telefon "adress", nedan kallad ”Leverantören”.

Parterna ska utse var sin kontaktperson för frågor och samarbete med anledning av kontraktet.
Parterna ska skriftligen informera varandra om ny kontaktperson utses.

4.2 Omfattning och utförande
Kontraktet omfattar leverans av helhetsuppdrag för att stötta Inera under Ineras flytt av PKI från Telia till egen regi.
Erbjudet konsultteam för uppdraget omfattar: [Fylls i vid avtalstecknande)

Under kontraktstiden förbehåller Inera sig rätten att justera omfattningen. I det fall omfattningen minskar har leverantören rätt till 30 dagars ersättning. I det fall omfattningen ökar sker det på oförändrade villkor. Inera lämnar dock inga garantier avseende omfattning.
Leverantören förbinder sig att genomföra uppdraget i enlighet med kontraktet.
Leverantören ska på Ineras begäran månadsvis tidrapportera i Ineras tidrapporteringssystem.

4.3 Kontraktstid
Avropskontraktet gäller inledningsvis från omgående efter kontraktstecknande till 2024-02-28 med en från Ineras sida, ensidigt optionsrätt till förlängning vid ett eller flera tillfällen, upp till maximalt sex (6) månader. Inera ska meddela förlängning senast fyra veckor innan avtalet löper ut. Om ingen option nyttjas, löper avtalet ut utan föregående uppsägning.

4.4 Kontraktshandlingar
Följande handlingar gäller som kontraktshandlingar. Vid motstridiga uppgifter gäller handlingarna i följande ordning (bilagor angivna i punkt 3 gäller utan inbördes ordning):
1. Skriftliga tillägg till, och ändringar i, detta kontrakt.
2. Detta kontrakt och avropsförfrågan inklusive bilagor
3. Bilagor till kontraktet
4. Adda Inköpscentrals ramavtal IT-konsulttjänster 2021, projektnummer 10539 (Ramavtalet)
5. Uppförandekod för leverantörer

Ändringar och tillägg ska godkännas och skriftligen undertecknas av behörig företrädare för både Inera och Leverantören.

4.5 Ersättning
Ersättning sker enligt löpande räkning. Ersättning xxx/timme, vilket debiteras månadsvis i efterskott.
Angivna priser ska vara fasta under hela kontraktsperioden och inkludera samtliga kostnader som är förenade med uppdraget. Inga tilläggskostnader accepteras. Mervärdesskatt tillkommer enligt gällande lagstiftning. I övrigt får inga avgifter eller någon annan hanteringskostnad tillkomma.

4.6 Ersättningskonsult
Konsultteamet får maximalt omfatta två (2) konsulter. I det fall konsult(er) i konsultteamet skulle behöva ersättas, ska ersättningskonsulten motsvara samma krav som i avropsförfrågan. Överlämning till ersättningskonsult ska ske på leverantörens bekostnad. Ersättning av konsult ska skriftligen godkännas av Inera på förhand. Ersättning av konsult får inte påverka Ineras uppdrag.

4.7 Underleverantörer
Leverantören får anlita underleverantör för genomförande av uppdraget endast efter medgivande från Inera.
Om underleverantör anlitas ansvarar Leverantören för underleverantörens arbete såsom om arbetet utförts av Leverantören själv. Leverantören ansvarar vidare för att underleverantör inte utan Ineras skriftliga medgivande delegerar sitt åtagande till annan leverantör.
Leverantören ansvarar för att det mellan Leverantören och underleverantörer finns giltigt avtal som säkerställer att respektive underleverantör är skyldig att följa de villkor och förutsättningar som följer av kontraktet.

4.8 Sekretess
Leverantören förbinder sig att följa bestämmelser om sekretess i offentlighets- och sekretesslagen (2009:400), lagen (2020:914) om tystnadsplikt vid utkontraktering av teknisk bearbetning eller lagring av uppgifter eller vid var tid gällande annan tillämplig sekretesslagstiftning som gäller för Inera. Leverantören förbinder sig att göra medarbetare som ska arbeta med uppdrag enligt kontraktet uppmärksamma på gällande sekretessbestämmelser.
Inera har rätt att ingå sekretessavtal med enskilda medarbetare hos Leverantören eller hos aktörer för vilka Leverantören svarar, som genom detta kontrakt kan få tillgång till uppgifter för vilka sekretess gäller. Leverantören ska medverka till att sekretessavtal ingås och meddela Inera om vilka medarbetare som berörs. Inera har rätt att kräva att Leverantören omedelbart byter ut medarbetare som inte ingår sekretessavtal med Inera.
Sekretess gäller även efter att kontraktet har upphört, om det särskilt anges.

4.9 Immateriella rättigheter
Inera erhåller genom detta kontrakt äganderätten till allt material och alla resultat som framkommer vid uppdragets utförande (nedan gemensamt kallade "Resultaten"). All upphovsrätt liksom eventuell patenträtt eller annan immateriell rätt hänförlig till Resultaten utgör Ineras egendom. Leverantören har ej rätt att utnyttja Resultaten i sin fortsatta verksamhet.
Leverantören ska gentemot anlitad underkonsult göra för denne bindande förbehåll om uppdragsgivarens äganderätt och immateriella rätt. Leverantören garanterar att Resultaten fritt kan användas av Inera och att de ej belastas av eller gör intrång i annan tillkommande rätt.
Inera äger även samtliga rättigheter till all information som lagrats eller bearbetas i den mån Leverantören tillhandahåller tredjepartsprogramvara vid utförandet av uppdraget.

4.10 Marknadsföring
Leverantören har inte utan skriftligt samtycke från Inera rätt att använda sig av eller marknadsföra Inera som samarbetspartner eller kund, eller använda Ineras företagsnamn eller varumärke i marknadsföringssyfte. Leverantören har inte heller, utan skriftligt samtycke från Ineras kunder, rätt att använda sig av eller marknadsföra Ineras kunder som samarbetspartner, eller använda Ineras kunders företagsnamn eller varumärke i marknadsföringssyfte.

4.11 Kunskapsöverföring
Konsult (er) ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten (erna) kan komma att vara mentor (er) under en del av uppdragets gång till en anställd hos Inera.
Vid en eventuell övergång till en ny leverantör ska minst en (1) av konsultteamet, vara stöd i överlämningen av arbetsuppgifter, framtagande och överlämnande av dokumentation samt aktivt deltagande i överlämning för att göra övergången så smidig och kostnadseffektiv som möjligt för Inera.

4.12 Revision
I syfte att kontrollera om Leverantören uppfyller sina åtaganden enligt kontraktet äger Inera rätt att granska berörd del av Leverantörens verksamhet och utförande enligt kontraktet. Rätten till revision omfattar bland annat säkerhetsrevisioner. Leverantören ska vara behjälplig vid genomförande av säkerhetsrevisioner samt tillhandahålla stöd vid granskningar initierade av tillsynsmyndigheter.
Om fel eller brister framkommer vid revision ska Leverantören avhjälpa dessa utan onödigt dröjsmål.
Vardera part svarar för sina egna kostnader för en revision förutsatt att Leverantören inte visar sig väsentligen ha brustit i sina åtaganden enligt kontraktet. I det fallet står Leverantören för samtliga skäliga och nödvändiga kostnader för revisionen.

4.13 Fakturerings- och betalningsvillkor
Fakturor från leverantören ska innehålla följande uppgifter:
* Specifikation av det utförda arbetet
* Referens/kostnadsställe xxxx, som ska anges i referensfältet. Det kan endast vara ett kostnadsställe per faktura.
* Kontraktets diarienummer xxxxxxxxxx

Inera tar endast emot elektroniska fakturor. Skannade pappersfakturor och PDF-fakturor betraktas inte som e-fakturor. Inera AB kan ta emot fakturor via nätverket PEPPOL.
Inera ABs PEPPOL-ID är 0007:5565594230 eller 0088: 7365565594238. Inera AB använder primärt standarden Peppol, men tar även emot e-fakturor i EDI-standard. Ett annat alternativ är att använda Ineras VAN-tjänst genom InExchange. Ineras parts-id är GLN 7365565594238.: https://www.inera.se/kontakta-oss/fragor-om-fakturor-och-betalning/

4.14 Force Majeure
Om part är förhindrad att fullgöra sina åtaganden ska denne i nödvändig omfattning vara befriad från åtagandena om hindret beror på myndighets åtgärd, krigshändelse, terroristattack, eldsvåda, upplopp, strejk, blockad, miljökata strof eller annan omständighet utanför parts kontroll, om parten inte skäligen kunde förväntas ha räknat med denna omständighet vid Kontraktets ingående och parten inte själv orsakat eller medverkat till hindret. Arbetskonflikt som har sin grund i parts brott mot kollektivavtal får inte åberopas som befrielsegrund.
Part som önskar åberopa force majeure ska utan oskäligt dröjsmål skriftligen meddela den andra parten om skälen för åberopandet och konsekvenserna därav. Innan åberopandet ska part bereda motparten möjlighet att i samförstånd försöka övervinna problemen. Förhindrad part ska vidta skäliga ansträngningar för att mildra omfattningen och effekten av hindret samt återuppta fullgörandet av åtagandet som förhindrats så snart detta är möjligt. Då hinder för fullföljande inte längre föreligger ska part åter fullgöra sina skyldigheter till fullo.

4.15 Överlämnande vid kontraktsslut
Konsulten ska innan uppdraget avslutas och vid en eventuellt övergång till ny uppdragstagare, vara stöd i överlämningen av arbetsuppgifter. Det innebär att konsulten under överlämnande kan komma att bes om en kunskapsöverföring till anställd hos Inera eller ny uppdragstagare i form av möten och skriftlig dokumentation.
Under överlämningsperioden, ska konsulten vara behjälplig med överlämning av arbetsuppgifter, dokumentation och andra delar som kan ingå i uppdraget till Inera AB.

4.16 Ansvar och försäkring
Leverantören ansvarar för samtliga skador som Leverantören, eller annan för vilken Leverantören ansvarar, orsakar genom vårdslöshet vid leverans enligt kontraktet. Leverantören ansvarar dock inte för indirekta skador. Med indirekt skada avses inte följdskada som skadeståndsrättsligt utgör en del av en personskada eller en sakskada. Om Inera gentemot tredje man görs ansvarig för sådan skada, ska Inera informera och ha en dialog med Leverantören, och Leverantören ska hålla Inera skadeslös.
Om Leverantören enligt tvingande lag eller rättspraxis har ett längre gående ansvar för en skada, ansvarar Leverantören oavsett föregående stycke för den uppkomna skadan.
Leverantören förbinder sig att teckna och under hela avtalsperioden vidmakthålla erforderligt försäkringsskydd för sitt åtagande enligt kontraktet.

4.17 Avbeställning och uppsägning av kontrakt
Inera har rätt att förändra uppdraget. Detta kan innebära att hela eller delar av uppdraget avbeställs. Leverantören ska utföra det arbete som förändringarna föranleder. Leverantören har, om hela eller delar av uppdraget avbeställs, rätt till 30 dagars ersättning från och med det datum Inera skriftligen avbeställer uppdraget. Vid avbeställning av hela uppdraget upphör kontraktet att gälla i sin helhet.

4.18 Förtida upphörande
Inera äger rätt att häva kontraktet med omedelbar verkan, eller till den dag Inera anger, om Leverantören har gjort sig skyldig till väsentligt avtalsbrott. Väsentligt avtalsbrott föreligger vid följande situationer:
* väsentligt fel, såsom allvarliga säkerhetsbrister eller övriga fel med väsentlig påverkan på kontraktet, föreligger. Även fel som beror på vårdslöshet eller uppsåt från Leverantörens sida utgör väsentligt fel.
* det framkommer att leverantören eller företrädare för densamma är föremål för någon av de upphandlingsrättsliga uteslutningsgrunder som räknas upp i 13 kap. 1-3 §§ LOU.
* Leverantören överlåter rättigheter eller skyldigheter enligt kontraktet utan Ineras skriftliga medgivande.

Leverantören äger rätt att häva kontraktet till omedelbart upphörande om Inera:
* i väsentlig mån brister i förpliktelse enligt kontraktet och inte vidtar rättelse inom trettio (30) dagar efter skriftlig anmodan därom, eller
* försätts i konkurs, inleder ackordsförhandlingar, inställer sina betalningar, ansöker om företagsrekonstruktion eller annars kan anses vara på obestånd.

4.19 Överlåtelse
Leverantören äger inte rätt att överlåta sina rättigheter och/eller skyldigheter enligt kontraktet utan Ineras föregående skriftliga medgivande.

4.20 Tvist
Tvist med anledning av tolkning och tillämpning av kontraktet och därmed sammanhängande rättsfrågor ska i första hand lösas mellan parterna. Om parterna inte når uppgörelse ska tvist avgöras vid allmän domstol med tillämpning av svensk rätt med undantag för lagvalsregler.

4.21 Avropskontraktet undertecknande
Inera använder godkänd digital signering av avropskontraktet, som båda parter ska signera. Signeringen sker med hjälp av e-legitimation.
Du som undertecknar informeras om att Inera, med stöd av artikel 6.1 e EU:s dataskyddsförordning (uppgift av allmänt intresse), behandlar dina personuppgifter. För ytterligare information, se Behandling av personuppgifter - Inera.