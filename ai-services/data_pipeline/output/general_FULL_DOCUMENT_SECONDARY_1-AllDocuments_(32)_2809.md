---
uuid: 2809a50a-3e64-4f58-8ffe-78148f501bdf
doc_type: smart_block
source_file: 1-AllDocuments (32).pdf
authority_level: SECONDARY
block_type: FULL_DOCUMENT
taxonomy_root: DOMAIN_OBJECTS
taxonomy_branch: ARTIFACTS
scope_context: GENERAL_LEGAL
suggested_phase:
- general
topic_tags: []
entities: []
tags:
- alldocuments
- n32
- full_document
---

Symbolförklaring
Texten ingår i annonsen Texten ingår i kvalificeringen
Texten kommer att ingå i avtalet Texten kommer att publiceras i avtalskatalogen
Texten/frågan innehåller krav som måste uppfyllas Texten/frågan innehåller ESPD-krav
Frågan är viktad och ingår i utvärderingen Frågan är viktad och ingår i utvärderingen
Frågan ställs endast upplysningsvis Frågan besvaras av upphandlaren
Frågan är markerad för särskild uppföljning

1. Upphandlingsdokument
1.1 Information om avrop för konsultstöd för utredning av Ineras IT drift
1.1.1 Upphandlande myndighet
Inera AB
118 82, Stockholm
Organisationsnummer: 556559-4230

1.1.2 Om Inera AB
Inera är ett aktiebolag som ägs av regioner, kommuner och SKR Företag. Uppdraget är att skapa
förutsättningar för att digitalisera välfärden, genom att förse ägarna med gemensam digital
infrastruktur och arkitektur. Inera ska alltid arbeta för invånarnas bästa. Läs mer på www.inera.se

1.1.3 Bakgrund om uppdraget
Uppdraget omfattar stöd för genomförandet av en förstudien för IT-drift. Målet med uppdraget är att
bistå Inera med ta fram en nulägesanalys och översikt på centrala förmågor och viktiga GAP hos
Ineras nuvarande externa IT-drift och avtal. Uppdraget är av tidskritisk karaktär och ska vara slutförd
inom projektets tidsram.
Ineras externa IT-drift består övergripande både av linux baserade kontainerlösningar (kubernetes)
med mikrotjänster samt traditionella Windows lösningar med VmWare virtualiseringsplattformar som
stöd.

1.1.4 Avropets omfattning och innehåll
Detta är en avropsförfrågan avseende ett resursuppdrag, som genomförs med förnyad
konkurrensutsättning enligt Adda Inköpscentrals ramavtal IT-konsulttjänster 2021, projektnummer
10539 (Ramavtalet). Uppdraget omfattar en (1) resurskonsult i rollen som Senior
Infrastrukturarkitekt.
Uppdraget in sin helhet omfattar upp till 500 timmar. Inera förutsätter en effektiv användning av
konsulten. Inera vill tydliggöra att det krävs en viss flexibilitet eftersom omfattningen kan variera
löpande. Omfattningen är endast en uppskattning, och antalet timmar kan komma att utökas eller
minskas under avtalstiden.
Avropets totala värde beräknas uppgå till 650 000 SEK. Det är ett uppskattat värde och Inera
garanterar inte några volymer och beloppet kan både över och understigas. Inera förbehåller sig
rätten att uppdraget kan komma att utökas eller minskas i omfattning under kontraktstiden.
Samtliga villkor i Ramavtalet ska gälla för denna avropsförfrågan. Förfrågan sänds ut till samtliga
leverantörer som är antagna på Ramavtalet, Avropssvarsområde D, Stockholms län, Uppsala län,
Gotlands län.

1.1.5 Avropsförfarande förnyad konkurrensutsättning
Detta är ett avrop som genomförs som förnyad konkurrensutsättning på ramavtal IT-
konsulttjänster 2021, projektnummer 10539 (Ramavtalet). Avropet ska besvaras i enlighet med
angivna kriterier i detta avropsunderlag och tillhörande bilagor.

1.1.6 Reservation eller alternativa anbud
I anbudet får inga så kallade sidoanbud eller alternativa anbud förekomma. Om anbudsgivaren
lämnar förbehåll eller reserverar sig mot villkor i avropsförfrågan kan anbudet komma att
förkastas.

1.1.7 Avropsområde
Avropet genomförs på området arkitektur.

1.1.8 Kontraktstid
Avropskontraktet gäller inledningsvis från 2024-xx-xx (fylls i vid avtalstecknande) till och med 2024-
09-30 med en från Ineras sida, ensidigt optionsrätt till förlängning vid ett eller flera tillfällen, upp till
maximalt tre (3) månader.

Inera ska meddela förlängning senast två (2) veckor innan avtalet löper ut. Om ingen option nyttjas,
löper avtalet ut utan föregående uppsägning.

1.1.9 Avbrytande av avrop
Inera förbehåller sig rätten att avbryta avropet om t.ex. avropssvaren överskrider avsatt budget,
om avropssvaren inte uppfyller Inera förväntade krav, eller om andra omständigheter inträffar
som påverkar eller förändrar fullföljandet.

1.1.10 Upphandlingsdokumenten
Avropsförfrågan består av följande handlingar:
*   Detta upphandlingsdokument
Avropsförfrågan omfattar följande bilagor:
Bilaga 1: Referensuppdrag
Anbudsgivaren är skyldig att själv kontrollera att fullständigt upphandlingsdokument enligt
förteckning ovan erhållits.

1.1.11 Elektronisk anbudsgivning
Inera använder sig av elektronisk anbudsgivning via Mercell's upphandlingssystem TendSign,
vilket innebär att anbudsgivare skickar in anbud elektroniskt via tjänsten.
Om frågor eller behov av support uppstår kring hantering av verktyget kan Visma Commerce
AB:s support kontaktas via epost på tendsign@visma.com.
Observera att supporten normalt är bemannad helgfria vardagar mellan 07.00- 17.00.
Det är kostnadsfritt att använda systemet. För tillgång till systemet krävs inloggning.
Användarnamn och lösenord samt mer information erhålls genom registrering på
www.tendsign.com

1.1.12 Förtydligande, kompletteringar eller frågor om upphandlingsdokumentet
Om avropsförfrågan upplevs som otydligt eller om några av de ställda kraven uppfattas som
orimliga, onormalt kostnadsdrivande eller konkurrensbegränsande i något avseende är det
viktigt att Inera kontaktas på ett så tidigt stadium som möjligt så att missförstånd kan undvikas.
Inera lämnar alltid eventuella förtydliganden eller kompletteringar via TendSigns anbudstjänst.
Anbudsgivaren ansvarar själv för att hålla sig uppdaterad. Begäran om ett förtydligande
eller komplettering av upphandlingsdokumentet ska vara ställda genom Mercell TendSigns
anbudstjänst.
Vid frågor eller behov av support kring användandet av systemet kontaktas Mercell TendSigns
supportfunktion. Om frågor inkommer senare än 2024-05-07 garanterar Inera inte att frågan
besvaras.
Det är av stor vikt att anbudsgivare har kontinuerlig e-postbevakning av den e-postadress som
angivits hos Mercell TendSign. Till denna e-postadress kommer information om upphandlingen
att skickas.
Om anbudsgivare inte registrerar sig på www.tendsign.com utan hämtar
upphandlingsdokumentet på annat sätt, kan Inera inte garantera att all information om frågor
och svar under upphandlingsförfarandet kommer denne till handa. Anbudsgivare ansvarar själv
för att kontrollera och hämta tillkommande upplysningar via Mercell TendSign. Publicerade
frågor och svar samt eventuella förtydliganden och kompletteringar under anbudstiden utgör
en integrerad del av upphandlingsdokumenten.

1.1.13 Allmänna anbudsförutsättningar
Anbudsgivaren ska basera sitt anbud på de förutsättningar och krav som anges i
avropsförfrågan och eventuellt tillkommande information.
Möjligheten att begära in kompletterande uppgifter eller förtydliganden av anbudet är mycket
begränsade varför det är viktigt att anbudsgivaren kontrollerar att anbudet innehåller samtliga
efterfrågade uppgifter. Inera har ingen skyldighet att låta en anbudsgivare förtydliga eller
komplettera sitt anbud.
I samband med prövning av anbudet kan Inera komma att kontrollera de av anbudsgivaren
lämnade uppgifterna. Felaktigheter kan leda till att anbudet förkastas.

1.1.14 Reservation och alternativa anbud
I anbudet får inga så kallade sidoanbud eller alternativt anbud förekomma. Om anbudsgivaren
lämnar förbehåll eller reserverar sig mot villkor i avropsförfrågan kan anbudet komma att
förkastas.

1.1.15 Språk
Anbudet ska vara skrivet på svenska. Endast intyg, certifikat eller tekniska specifikationer i det
fall anbudsgivaren bifogar sådana, får vara på engelska.

1.1.16 Ersättning för att upprätta anbud
Inera ersätter inte anbudsgivare för upprättande av anbud.

1.1.17 Anbudsöppning
Anbuden kommer samtidigt och så snart som möjligt efter anbudstidens utgång att öppnas vid
en förrättning där minst två personer som utses av Inera deltar.

1.1.18 Angivande av priser
Alla priser som lämnar i anbudet ska vara i svenska kronor exklusive mervärdesskatt.

1.1.19 Tilldelningsbeslut
Så snart Inera fattat beslut om vilken ramavtalsleverantör som tilldelas avropet, kommer
information om beslut med rapport och redovisning av skälen meddelas samtliga anbudsgivare
via Mercell TendSign. Inera kan komma att tillämpa den frivilla avtalsspärren på tio (10) dagar,
kontrakt kan tidigast tecknas dag elva (11).

1.1.20 Avbrytande av upphandling
Om inget anbud motsvarar ställda krav eller om förhållanden som inte kunnat förutses inträffar
inom Inera kan upphandlingen avbrytas. Oförutsedda förhållanden som kan komma ifråga kan
vara av organisatorisk eller strukturell natur samt kostnadsförändringar av väsentlig omfattning
eller betydelse.

1.1.21 Sekretess
Uppgifter i ett upphandlingsärende omfattas av sekretess enligt Offentlighets- och
sekretesslagen (2009:400) till dess att upphandlingen offentliggjorts, beslut fattats eller
upphandlingen på annat sätt avslutats. Efter det att upphandlingen har avslutats är i
normalfallet samtliga handlingar i upphandlingen offentliga handlingar. Om anbudsgivare anser
att uppgift(er) i anbudshandlingar bör beläggas med sekretess anges detta med utförlig
motivering redan i anbudet. I annat fall förutsätts att anledning till sekretess saknas.
Sekretessprövning kan inte göras i förväg och garantier kan därför inte lämnas. Generellt är
möjligheterna att sekretessbelägga anbudshandlingar i en offentlig upphandling begränsat
sedan upphandlingen avslutats.
Redovisa och ange skälen för de uppgifter ni anser bör sekretessbeläggas samt var
i anbudet de finns:
Fritext

1.2 Krav och uppgifter om anbudsgivare
Nedan följer krav på anbudsgivande företag och företag vars kapacitet åberopas.
1.2.1 Företagsuppgifter
Anbudsgivare anger företagsuppgifter enligt nedan:
a. Anbudsgivarens namn enligt registreringsbevis från Bolagsverket eller
motsvarande
Fritext
b. Anbudsgivarens organisationsnummer
Fritext

1.3 Underleverantörer
Delar av uppdraget kan utföras av underleverantörer. Med underleverantörer avses
sådan leverantör som träder i ramavtalsleverantörens ställe för att utföra delar av uppdraget
men inte sådana leverantörer som levererar diverse varor och tjänster till
ramavtalsleverantören.
Observera att bolag som ingår i samma koncern som anbudsgivaren är att betrakta som
underleverantör till ramavtalsleverantören om bolagen har olika organisationsnummer och
fullgör uppgifter enligt föregående stycke.
I det fall anbudsgivaren vill använda sig av en underleverantör för utförandet av uppdraget, ska
det först godkännas skriftligen av Inera i enlighet med Ramavtalet och redovisas i anbudet.
I det fall anbudsgivaren använder sig av underleverantör och/eller åberopar annat företags
kapacitet, ska åtagandet vara kopplat till fullgörandet av uppdraget under hela kontraktstiden
enligt detta avrop och i enlighet med ramavtalet.
Om anbudsgivaren avser anlita underleverantörer ska följande uppgifter redovisas:
*   Företagsnamn
*   Organisationsnummer
*   För vilken/vilka delar underleverantören/-erna ska användas
Om tillämpligt ange information om underleverantören:
Fritext

2. Krav på utförandet av tjänsten
2.1 Utförande av tjänsten
2.1.1 Uppdraget omfattar
Uppdraget går ut på att stödja teamet att för nuvarande IT-drift leverantörer analysera och beskriva
nuvarande infrastruktur och nätverkstopologi och göra en nulägesanalys med GAP, risker och
förmågor. När nuläget har tagits fram ska konsulten vara med i framtagandet av transformationskarta
mot ett önskat nytt börläge utifrån förmågor och den kunskapen som identifierats.
Uppdraget kan även omfatta design för framtida börläge och rådgivning inom nätverk och
säkerhet/skalskydd.
Konsulten förutsätts att medverka i agila arbetsprocesser som exempelvis kravdialog och
arbetsmöten med mycket eget ansvar där konsulten bidrar med erforderlig kompetens och
erfarenhet som driver till resultat. Uppdraget kräver att konsulten kan samarbeta inom teamet samt
kan komma med tydliga råd, rekommendationer och avgränsningar.
Uppdraget ska utföras enligt Ineras agila arbetssätt och omfattar minst nedan moment/ aktiviteter
och kan även innebära till exempel omprövade tillvägagångssätt.
Senior infrastrukturarkitekt
*   Agera senior kompetensstöd till Inera uppdrag och medarbetare inom frågor på området IT-
arkitektur för Infrastruktur/IT-drift.
*   Arbeta med att ta fram krav utifrån behov och design på moderna och säkra IT-tjänster inom
området Infrastruktur/IT-drift för On-Preem, IaaS, PaaS och SaaS lösningar.
*   Presentera utfört arbete löpande för dels den interna arbetsgruppen men även för kravställare
*   Stödja Inera att ta fram nödvändigt underlag och analys inför ny IT-drift upphandling gällande
hybrid lösning med On-preem, SaaS och PaaS IT-drift tjänster.
*   Analysera nuläge på nuvarande IT-driftmiljö och genomföra GAP-analys (teknik och
kompetens) till nytt önskat börläge.
*   Presentera utfört arbete löpande för dels den interna arbetsgruppen, dels kravställare
*   Arbeta med att ta fram krav utifrån behov

2.1.2 Senior infrastrukturarkitekt
I detta avrop efterfrågar Inera en (1) konsult för rollen Senior IT infrastrukturarkitekt (nivå 5). Nedan
följer ska-krav för rollen som Senior infrastrukturarkitekt.

2.1.2.1 Ska- Krav på Senior infrastrukturarkitekt
Offererad konsult ska vara på nivå 5. Dokumentation ska bifogas som bevisar kravuppfyllnad för nivå
5 enligt ramavtalet. Den offererade konsulten för rollen som Senior infrastrukturarkitekt, ska ut över
nivå 5, minst uppfylla samtliga nedanstående ska krav. Av bifogat CV ska tydligt framgå hur samtliga
ska-krav nedan uppfylls.
*   minst fem (5) års erfarenhet av IT-arkitektur och systemlösningar inom infrastruktur/IT-drift
*   minst arbetat i två (2) år med Hybridlösningar (Onprem, IaaS, PaaS, SaaS, XaaS)
*   minst fem (5) års erfarenhet av uppdrag inom container lösningar (kubernetes) och micro tjänster
*   minst haft en teknisk roll i två (2) uppdrag inom säkerhetslösningar för säker IT-drift
*   minst haft två (2) uppdrag inom vilken konsulten ansvarat för hanteringen av moderna
plattformar för infrastruktur/IT-drift
*   minst två (2) uppdrag ska ha omfattat framtagande av en ritning för att leda till en nulägesanlys som resultat samt framtagandet av nulägesanalysen
*   minst haft ett (1) uppdrag som omfattat framtagande av en transformationskarta
*   minst ett (1) projekt erfarenhet av att arbeta med arkitektur och systemlösningar för IT-drift inom området offentlig sektor
*   Bifoga CV på offererad konsult i rollen Senior infrastrukturarkitekt som påvisar ska- krav uppfyllnad och bevis att offererad konsult uppfyller nivå fem (5) enligt ramavtalet.
Bifogad fil

2.1.2.2 Krav på referensuppdrag Senior infrastrukturarkitekt
Anbudsgivaren ska redovisa att offererad konsult uppfyller kraven på referensuppdraget nedan
genom att bifoga ifylld bilaga 1- referensuppdrag.
Offererad konsult för rollen Senior infrastrukturarkitekt ska anbudsgivaren inkomma med ett (1)
referensuppdrag. Referensuppdrag får vara pågående och inte äldre än tre (3) år från sista
anbudsdag.
1) Referensuppdraget ska ha omfattat en infrastruktur översyn och kartläggning av driftmiljö(er) som
bidragit i framtagande av modernisering av driftmiljön.
Bifoga ifylld bilaga 1 referensuppdrag, Senior infrastrukturarkitekt
Bifogad fil

2.1.3 Uppdragets resultat och tidplan
Uppdraget är pågående och offererad konsult måste därför finnas tillgänglig per omgående och
senast inom tre (3) arbetsdagar från det att kontrakt har signerats. Med anledning av att uppdragets
fasta tidsplan i ett kort perspektiv är det viktigt att konsulten tar hänsyn till Ineras kapacitetsplanering.
Under uppdragets gång krävs initial samplanering med konsulten och en kalenderplanering över tid.
Möten kan dock även komma med kort varsel.

2.1.4 Rätt till uppdragsresultatet
Inera AB erhåller full och oinskränkt ägande- och nyttjanderätt till uppdragsresultatet. Detta
inkluderar upphovsrätt och andra immateriella rättigheter.
Leverantören ska göra förbehåll för Ineras äganderätt i sina underleverantörsavtal. Leverantören får
inte nyttja uppdragsresultatet utan Ineras medgivande.

2.1.5 Kunskapsöverföring
Konsulten ska under tiden som uppdraget pågår och när uppdraget avslutas samt vid
en eventuell övergång till anställd hos Inera, genomföra en kunskapsöverföring. Med
kunskapsöverföring menas förutom överlämnande av dokumentation och
arbetsuppgifter, även att konsulten kan komma att vara mentor under en del av
uppdragets gång till en anställd hos Inera.
Vid en eventuell övergång till en ny leverantör ska konsulten vara stöd i överlämningen
av arbetsuppgifter, framtagande och överlämnande av dokumentation samt aktivt
deltagande i överlämning för att göra övergången så smidig och kostnadseffektiv som
möjligt för Inera.

2.1.6 Kommunikation och kontakt
Konsulten ska rapportera till uppdragsledare. Kommunikation ska ske kontinuerligt och veckovisa
avstämningar sker antingen digitalt eller på plats i Ineras lokaler i Stockholm. Konsulten förväntas ha
möjligheten att infinna sig på plats på Ineras kontor i Stockholm minst en (1) dagar varje vecka.
Närvaron kommer vara behovsstyrd och kan komma att utökas på Ineras begäran.
Vid uppstart ska konsulten vara på plats en (1) eller flera dagar, på Ineras kontor i Stockholm exakt
datum meddelas i anslutning till kontraktsskrivning.
Konsulten ska kunna kommunicera på svenska och engelska, i tal och skrift. Konsulten ska ha
erfarenhet av att bedriva arbete både självständigt och i team. All kommunikation inom teamet sker
på svenska.

2.1.7 Rapportering under uppdragstiden
Konsulten ska rapportera skriftligen resultat och leverans veckovis till uppdragsledaren. I samband
med de skriftliga rapporterna sker även ett fysiska eller digitala möten. Exakta tidpunkter sker enligt
överenskommelse med uppdragsledaren.

2.1.8 Självledarskap
Konsulten ska på eget initiativ driva sina arbetsuppgifter inom ramen uppdraget framåt och
självständigt boka in löpande möten och avstämningar.

2.1.9 Sekretess för konsulten
I det fall anbudet tilldelas och kontrakt signeras, ska offererad konsult signera
sekretessavtal mot Inera, som bland annat omfattar att offererade konsult inte får föra
sekretessbelagd information som de kommit i kontakt med under sitt uppdrag, vidare även
efter avslutat uppdrag. Sekretessavtal ska signeras i samband med kontrakts signeringen
och innan uppdraget får påbörjas.
Offererad konsult intygar att på begäran, efter kontraktsskrivning, för att påbörja
uppdraget ska signera Ineras sekretessavtal.
Ja/Nej. Ja krävs

2.2 Riktlinjer för genomförande
Konsulten förväntas utföra uppdraget löpande och självgående samt i enlighet med här i
angiven kravspecifikation.
Samtliga ska krav på avsnittet, utförande av tjänsten uppfylls:
Ja/Nej. Ja krävs

3. Utvärdering
3.1 Utvärdering
Detta avsnitt utgör beskrivning över utvärdering av anbud för avrop för konsultstöd för utredning av
Ineras IT drift. Syftet med nedanstående beskrivning är att tydliggöra för hur Inera kommer
utvärdera inkomna anbud.

3.2 Prövning av anbud
Utvärdering av anbud kommer att ske enligt nedan beskrivning.
Steg 1: Prövning av anbud
Prövning och kontroll av att ställda obligatoriska krav i upphandlingen uppfylls samt att anbud är
komplett. Bedöms ett anbud inte klara samtliga av dessa krav går anbudet inte vidare till
utvärderingen.

Endast de anbud som bedöms uppfylla samtliga obligatoriska krav i upphandlingen går vidare till
steg 2.
Steg 2: Utvärdering av anbud
Utvärdering av anbud enligt avsnitt 3. Utvärdering.

3.3 Utvärderingsgrund
Inera kommer att anta det anbud som är det mest ekonomiskt fördelaktiga baserat på bästa
förhållandet mellan pris och kvalitet.

Med pris menas angivet timpris i avsnitt 4 Priser, och med kvalitet hur väl konsulten på intervjun
bedöms motsvara de bedömningsgrunder som framkommer av nedan avsnitt.
Slutgiltiga totalpoängen för intervjun kommer att motsvara ett fiktivt mervärdesavdrag i SEK.

3.4 Praktiskt information Intervjuer
Intervjun kommer att pågå i upp till 30 minuter och offererad konsult förväntas diskutera relevanta
frågor kopplat till uppdraget och redogöra för sin kompetens i syfte för Inera att förstå och bedöma
enligt ovan bedömningsgrunder. Intervjun kommer att ske antingen via Teams.
Intervjuer avses att hållas under under v.20 -v.21. Vi ber därför samtliga anbudsgivare att reservera
möjligheten att hålla en intervju. Kallelsen kommer att skickas ut med kort varsel. Intervjun kommer
att hållas av sakkunniga och Inköp.

3.5 Utvärderingsområden och bedömningsgrunder
Utvärdering av fiktivt uppdrag och intervju
Bedömningsgruppen kommer att tilldela anbudet fiktivt mervärdesavdrag enligt
bedömningsgrunderna nedan i förhållande till hur väl intervjun uppfylls. Bedömningsgruppen
kommer bestå av sakkunniga personer och en (1) från Inköp. Poäng för respektive
bedömningsgrund summeras till totalpoäng.
Maximalt fiktivt mervärdesavdrag: 700 SEK.
Taktimpris : 1300 SEK.
Formel för utvärdering:
Pris per timme i SEK (anbudspris enligt avsnitt 4, priser) - erhållet fiktivt mervärdesavdrag i SEK=
fiktivt utvärderingspris.

Inera kommer att anta det anbud som får lägsta fiktiva utvärderingspris.

Om två (2) eller fler anbud uppnår samma utvärderingspris vinner det anbud som har högst fiktiva
mervärdesavdrag. Om två (2) eller fler anbud efter detta fortfarande har samma jämförelsetal
kommer lottning att genomföras. Vid lottning kommer samma principer som för anbudsöppning
tillämpas.
Anbud där inte minst (1) poäng per bedömningsgrund tilldelas kommer inte att anses vara av
tillräckligt tillfredställande kvalitet och kommer därmed att förkastas.

| Bedömningsgrund | Påstående | Poäng |
|---|---|---|
| Kommunikativ och samarbetsförmåga | Konsultens förmåga att på ett stringent och målgruppsanpassat sätt kommunicera och förmedla budskap, information och kunskap, till teamet med hög servicekänsla framkommer under intervjun, vilket gör det sannolikt att uppdraget med hög sannolikhet kommer att leda till en leverans med mycket god kvalitet. | 0-5 |
| Kompetens inom moderna IT driftlösningar | Konsulten kan på ett tydligt sätt förklara hur hen har arbetat som arkitekt och bedrivit analys, arbete och design inom Infrastruktur i IT-drift lösningar, vilket gör det sannolikt att uppdraget med hög sannolikhet kommer att leda till en leverans med mycket god kvalitet. | 0-5 |
| Kompetens inom området hybrid driftmiljö | Konsulten kan på ett tydligt sätt förklara hur hen har arbetat med hybrida drift och infrastrukturella lösningar, vilket gör det sannolikt att uppdraget med hög sannolikhet kommer att leda till en leverans med mycket god kvalitet. | 0-5 |
| Erfarenheter från tidigare samarbete med flera olika externa parter | Konsulten kan på ett tydligt sätt beskriva hur tidigare samarbeten gått till, vad som uppnåtts, utmaningar och lärdomar vilket gör det sannolikt att uppdraget med hög sannolikhet kommer att leda till en leverans med mycket god kvalitet. | 0-5 |

Poäng Kvalitetsbedömning
5 Bedömningsgrunden är helt, eller med obetydliga brister uppfylls och visar en djup förståelse av uppdragets innehåll.
3 Bedömningsgrunden är huvudsakligen men inte på ett fullgott tydligt och korrekt sätt uppfylls, och visar en god förståelse av uppdragets innehåll.
1 Bedömningsgrunden brister på flera sätt och visar en bristfällig förståelse av uppdragets innehållet.
0 Bedömningsgrunden är bristfällig och kan inte anses uppfyllas.

Fiktivt mervärdesavdrag i SE

K Poäng
700 17-20
350 11-16
150 6-10
0 0- 5

4. Priser
4.1 Angivande av priser
Timpriset ska anges nedan i SEK exklusive mervärdesskatt. Timpriset ska inkludera samtliga eventuella kringkostnader. Ersättning utgår alltså inte för kostnader för möten/mötestid, förberedelser, resor, restid, traktamente, logi, material, utrustning, mm.
För att utvärdering av lämnat pris ska kunna genomföras ska det pris som begärts lämnas utan reservationer, ändringar eller tillägg. Hänvisningar får inte göras till prislistor eller rabatter.

Takpris per timme:
1300 SEK
Pris per timme Senior infrastrukturarkitekt
Prismatris. 1 rader
Specifikation Kvantitet Enhet Pris per enhet (SEK)
Pris för Senior infrastrukturarkitekt 1 per timme

5. Avropskontrakt
5.1 Avropskontrakt konsultstöd för utredning av Ineras IT drift
5.1.1 Parter
Inera AB, org. nr 556559-4230, Box 177 03, 118 93 Stockholm, nedan kallad ”Inera”.
Leverantörens kontaktperson, org. nr Leverantörens organisationsnummer, Leverantörens e-post Leverantörens telefon "adress", nedan kallad ”Leverantören”.
Parterna ska utse var sin kontaktperson för frågor och samarbete med anledning av kontraktet. Parterna ska skriftligen informera varandra om ny kontaktperson utses.

5.2 Omfattning och utförande
Kontraktet omfattar konsultstöd för utförande av utredning av Ineras IT drift. Kontraktet omfattar en(1) konsult, en Senior infrastrukturarkitekt. Inera förutsätter en effektiv användning av konsulten.
Under kontraktstiden förbehåller Inera sig rättes att justera omfattningen av timmarna för uppdraget. Det innebär att omfattningen upp till 500 timmar kan komma att över- och understigas, ändringar sker på oförändrade villkor. Inera förbehåller sig rätten att fördela timmarna som Inera ser är effektivast i enlighet med vad uppdraget kräver. Inera lämnar inga garantier avseende omfattning. Leverantören förbinder sig att genomföra uppdraget i enlighet med kontraktet.
Leverantörens offererad konsult ska på Ineras begäran månadsvis tidrapportera i Ineras tidrapporteringssystem. Fakturering får endast ske för faktiskt nedlagt tid.
Erbjuden konsult Senior infrastrukturarkitekt: [Fylls i vid avtalstecknande]

5.3 Kontraktstid och eventuell option
Avropskontraktet gäller inledningsvis från 2024-xx-xx (fylls i vid avtalstecknande) till och med 2024-09-30 med en från Ineras sida, ensidigt optionsrätt till förlängning vid ett eller flera tillfällen, upp till maximalt tre (3) månader.
Optionen av förlängning kan endast omfatta kontraktstid eller på Ineras begäran en eventuell utökning av uppdragets totala timmar. Inera ska meddela förlängning senast två (2) veckor innan avtalet löper ut. Om ingen option nyttjas, löper avtalet ut utan föregående uppsägning.

5.4 Kontraktshandlingar
Följande handlingar gäller som kontraktshandlingar. Vid motstridiga uppgifter gäller handlingarna i följande ordning (bilagor angivna i punkt 3 gäller utan inbördes ordning):
1. Detta kontrakt och bilagor till kontraktet
2. Skriftliga tillägg till, och ändringar i, detta kontrakt.
3. Upphandlingsdokumenten
4. Adda Inköpscentrals ramavtal IT-konsulttjänster 2021, projektnummer 10539 (Ramavtalet)
5. Leverantörens anbud
Ändringar och tillägg ska godkännas och skriftligen undertecknas av behörig företrädare för både Inera och Leverantören.

5.5 Ersättning
Ersättning sker enligt löpande räkning.
Ersättning konsultroll Senior infrastrukturarkitekt: xxx SEK/timme, vilket debiteras månadsvis i efterskott.
Angivet pris ska vara fast under hela kontraktsperioden och inkludera samtliga kostnader som är förenade med uppdraget. Inga tilläggskostnader accepteras. Mervärdesskatt tillkommer enligt gällande lagstiftning. I övrigt får inga avgifter eller någon annan hanteringskostnad tillkomma.

5.6 Överlämnande vid kontraktsslut
Konsulten ska innan uppdraget avslutas och vid en eventuellt övergång till ny uppdragstagare, vara stöd i överlämningen av arbetsuppgifter. Det innebär att konsulten under överlämnande kan komma att bes om en kunskapsöverföring till anställd hos Inera eller ny uppdragstagare i form av möten och skriftlig dokumentation. Under överlämningsperioden, ska konsulten vara behjälplig med överlämning av arbetsuppgifter, dokumentation och andra delar som kan ingå i uppdraget till Inera AB.

5.7 Underleverantörer
Leverantören får anlita underleverantör för genomförande av uppdraget endast efter medgivande från Inera. Om underleverantör anlitas ansvarar Leverantören för underleverantörens arbete såsom om arbetet utförts av Leverantören själv. Leverantören ansvarar vidare för att underleverantör inte utan Ineras skriftliga medgivande delegerar sitt åtagande till annan leverantör.
Leverantören ansvarar för att det mellan Leverantören och underleverantörer finns giltigt avtal som säkerställer att respektive underleverantör är skyldig att följa de villkor och förutsättningar som följer av kontraktet.

5.8 Sekretess
Leverantören förbinder sig att följa bestämmelser om sekretess i offentlighets- och sekretesslagen (2009:400), lagen (2020:914) om tystnadsplikt vid utkontraktering av teknisk bearbetning eller lagring av uppgifter eller vid var tid gällande annan tillämplig sekretesslagstiftning som gäller för Inera. Leverantören förbinder sig att göra medarbetare som ska arbeta med uppdrag enligt kontraktet uppmärksamma på gällande sekretessbestämmelser.
Inera har rätt att ingå sekretessavtal med enskilda medarbetare hos Leverantören eller hos aktörer för vilka Leverantören svarar, som genom detta kontrakt kan få tillgång till uppgifter för vilka sekretess gäller. Leverantören ska medverka till att sekretessavtal ingås och meddela Inera om vilka medarbetare som berörs. Inera har rätt att kräva att Leverantören omedelbart byter ut medarbetare som inte ingår sekretessavtal med Inera.
Sekretess gäller även efter att kontraktet har upphört, om det särskilt anges.

5.9 Revision
I syfte att kontrollera om Leverantören uppfyller sina åtaganden enligt kontraktet äger Inera rätt att granska berörd del av Leverantörens verksamhet och utförande enligt kontraktet. Rätten till revision omfattar bland annat säkerhetsrevisioner. Leverantören ska vara behjälplig vid genomförande av säkerhetsrevisioner samt tillhandahålla stöd vid granskningar initierade av tillsynsmyndigheter.
Om fel eller brister framkommer vid revision ska Leverantören avhjälpa dessa utan onödigt dröjsmål.
Vardera part svarar för sina egna kostnader för en revision förutsatt att Leverantören inte visar sig väsentligen ha brustit i sina åtaganden enligt kontraktet. I det fallet står Leverantören för samtliga skäliga och nödvändiga kostnader för revisionen.

5.10 Ansvar och försäkring
Leverantören ansvarar för samtliga skador som Leverantören, eller annan för vilken Leverantören ansvarar, orsakar genom vårdslöshet vid leverans enligt kontraktet. Leverantören ansvarar dock inte för indirekta skador. Med indirekt skada avses inte följdskada som skadeståndsrättsligt utgör en del av en personskada eller en sakskada. Om Inera gentemot tredje man görs ansvarig för sådan skada, ska Inera informera och ha en dialog med Leverantören, och Leverantören ska hålla Inera skadeslös.
Om Leverantören enligt tvingande lag eller rättspraxis har ett längre gående ansvar för en skada, ansvarar Leverantören oavsett föregående stycke för den uppkomna skadan.
Leverantören förbinder sig att teckna och under hela avtalsperioden vidmakthålla erforderligt försäkringsskydd för sitt åtagande enligt kontraktet.

5.11 Fakturerings- och betalningsvillkor
Fakturor från leverantören ska innehålla följande uppgifter:
• Specifikation av det utförda arbetet
• Referens/kostnadsställe [fylls i vid avtalstecknande], som ska anges i referensfältet. Det kan endast vara ett kostnadsställe per faktura.
• Kontraktets diarienummer [fylls i vid avtalstecknande]
Fakturering får endast ske för faktiskt nedlagt arbetstid.
Inera tar endast emot elektroniska fakturor. Skannade pappersfakturor och PDF-fakturor betraktas inte som e-fakturor. Inera AB kan ta emot fakturor via nätverket PEPPOL. Inera ABs PEPPOL-ID är 0007:5565594230 eller 0088: 7365565594238. Inera AB använder primärt standarden Peppol, men tar även emot e-fakturor i EDI-standard. Ett annat alternativ är att använda Ineras VAN-tjänst genom InExchange. Ineras parts-id är GLN 7365565594238.: https://www.inera.se/kontakta-oss/fragor-om-fakturor-och-betalning/9015

5.12 Priser
I enlighet med ramavtalets villkor (1.7. priser) ska det utöver offererad timpris inte faktureras övriga kostnader. I priset ingår samtliga kostnader för att utföra tjänsterna. Ytterligare kostnader för t.ex. administration, arbete, resor, kost, logi eller traktamente ersätts alltså inte.

5.13 Force Majeure
Om part är förhindrad att fullgöra sina åtaganden ska denne i nödvändig omfattning vara befriad från åtagandena om hindret beror på myndighetsåtgärd, krigshändelse, terroristattack, eldsvåda, upplopp, strejk, blockad, miljökata-strof eller annan omständighet utanför parts kontroll, om parten inte skäligen kunde förväntas ha räknat med denna omständighet vid Kontraktets ingående och parten inte själv orsakat eller medverkat till hindret. Arbetskonflikt som har sin grund i parts brott mot kollektivavtal får inte åberopas som befrielsegrund.
Part som önskar åberopa force majeure ska utan oskäligt dröjsmål skriftligen meddela den andra parten om skälen för åberopandet och konsekvenserna därav. Innan åberopandet ska part bereda motparten möjlighet att i samförstånd försöka övervinna problemen. Förhindrad part ska vidta skäliga ansträngningar för att mildra omfattningen och effekten av hindret samt återuppta fullgörandet av åtagandet som förhindrats så snart detta är möjligt. Då hinder för fullföljande inte längre föreligger ska part åter fullgöra sina skyldigheter till fullo.

5.14 Immateriella rättigheter
Inera erhåller genom detta kontrakt äganderätten till allt material och alla resultat som framkommer vid uppdragets utförande (nedan gemensamt kallade "Resultaten"). All upphovsrätt liksom eventuell patenträtt eller annan immateriell rätt hänförlig till Resultaten utgör Ineras egendom. Leverantören har ej rätt att utnyttja Resultaten i sin fortsatta verksamhet.
Leverantören ska gentemot anlitad underkonsult göra för denne bindande förbehåll om uppdragsgivarens äganderätt och immateriella rätt. Leverantören garanterar att Resultaten fritt kan användas av Inera och att de ej belastas av eller gör intrång i annan tillkommande rätt.

5.15 Marknadsföring
Leverantören har inte utan skriftligt samtycke från Inera rätt att använda sig av eller marknadsföra Inera som samarbetspartner eller kund, eller använda Ineras företagsnamn eller varumärke i marknadsföringssyfte. Leverantören har inte heller, utan skriftligt samtycke från Ineras kunder, rätt att använda sig av eller marknadsföra Ineras kunder som samarbetspartner, eller använda Ineras kunders företagsnamn eller varumärke i marknadsföringssyfte.

5.16 Avbeställning och uppsägning av kontrakt
Inera har rätt att förändra uppdraget. Detta kan innebära att hela eller delar av uppdraget avbeställs. Konsulten ska utföra det arbete som förändringarna föranleder tills dess att överlämningen av arbetsuppgifter till Inera slutförts enligt Ineras anvisningar. Under överlämningen utgår ersättning per konsultens timpris endast för faktiskt nedlagt tid, tills dess att överlämningen slutförts. Vid avbeställning av uppdraget i sin helhet slutar kontraktet att gälla i sin helhet inom 14 dagar.

5.17 Kunskapsöverföring
Konsult (er) ska under tiden som uppdraget pågår och när uppdraget avslutas samt vid en eventuell övergång till anställd hos Inera, genomföra en kunskapsöverföring. Med kunskapsöverföring menas förutom överlämnande av dokumentation och arbetsuppgifter, även att konsulten kan komma att vara mentor under en del av uppdragets gång till en anställd hos Inera.
Vid en eventuell övergång till en ny leverantör ska konsulten vara stöd i överlämningen av arbetsuppgifter, framtagande och överlämnande av dokumentation samt aktivt deltagande i överlämning för att göra övergången så smidig och kostnadseffektiv som möjligt för Inera.

5.18 Förtida upphörande
Inera äger rätt att häva kontraktet med omedelbar verkan, eller till den dag Inera anger, om Leverantören har gjort sig skyldig till väsentligt avtalsbrott. Väsentligt avtalsbrott föreligger vid följande situationer:
• väsentligt fel, såsom allvarliga säkerhetsbrister eller övriga fel med väsentlig påverkan på kontraktet, föreligger. Även fel som beror på vårdslöshet eller uppsåt från Leverantörens sida utgör väsentligt fel.
• det framkommer att leverantören eller företrädare för densamma är föremål för någon av de upphandlingsrättsliga uteslutningsgrunder som räknas upp i 13 kap. 1-3 §§ LOU.
• Leverantören överlåter rättigheter eller skyldigheter enligt kontraktet utan Ineras skriftliga medgivande.
Leverantören äger rätt att häva kontraktet till omedelbart upphörande om Inera:
• i väsentlig mån brister i förpliktelse enligt kontraktet och inte vidtar rättelse inom trettio (30) dagar efter skriftlig anmodan därom, eller
• försätts i konkurs, inleder ackordsförhandlingar, inställer sina betalningar, ansöker om företagsrekonstruktion eller annars kan anses vara på obestånd.

5.19 Överlåtelse
Leverantören äger inte rätt att överlåta sina rättigheter och/eller skyldigheter enligt kontraktet utan Ineras föregående skriftliga medgivande.

5.20 Tvist
Tvist med anledning av tolkning och tillämpning av kontraktet och därmed sammanhängande rättsfrågor ska i första hand lösas mellan parterna. Om parterna inte når uppgörelse ska tvist avgöras vid allmän domstol med tillämpning av svensk rätt med undantag för lagvalsregler.

5.21 Avropskontraktet undertecknande
Inera använder godkänd digital signering av avropskontraktet, som båda parter ska signera. Signeringen sker med hjälp av e-legitimation.
Du som undertecknar informeras om att Inera, med stöd av artikel 6.1 e EU:s dataskyddsförordning (uppgift av allmänt intresse), behandlar dina personuppgifter.
För ytterligare information, se Behandling av personuppgifter - Inera.